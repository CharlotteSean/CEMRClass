发背 之 极 大 者 ， 所谓 竟体发 也 。 平 湖 郭湘屏 患此证 ， 始 医者 进 犀角 、 黄连 ， 致 成 黑陷 ， 后 医者 投桂 、 附而作 淋 渴 ， 饮 食 不 进 。 或断 三 日 ， 或 断 一 旬 ， 更 医 数辈 ， 技穷 莫 措 。 令郎肖 屏茂 才求余 往视 。 被 问曰 ： 曾 见 此 大 证乎 ？ 余 实 未 尝见如许 大 证 ， 欲 安 其 心 ， 慰 之 曰 ： 吾 所 见 有 大 于 此 者 ， 不 足 畏 也 。 为 取 去 腐 肉 碗许 ， 病 者 即觉如 释重负 。 其 子 请 用十 全 大 补 ， 余晓 之 曰 ： 尊翁 之所以 绝 粒者 ， 正 坐 补 托 之 故 ， 胸 次 宿 药 未 消 ， 今 再 峻补 ， 生 机 绝 也 。 俟 三 日 后 ， 宿 药 消尽 ， 胃气 自苏 。 此 证本 由 湿热 郁 蒸 而 成 ， 寒 凉以 遏之 ， 温补 以锢之 ， 宜其滋 蔓日甚 也 。 今惟 导赤散 驱 其 湿热 下 行 ， 至 溺 清则止 。 越五日 复视 ， 已 能 自 起 ， 在 床沿 叩谢救 命 。 凡百八十馀日 而 全 愈 。 在 百日 之间 ， 曾 患 牙疳 ， 与 竹叶石膏汤 而 安 。 其人 至今 尚在 。 设依立 斋 上 渴 下 淋 而 用十 全 、 八 味 ， 安 有 生理 ？ 陈 良甫云 ： 既 溃 一 毫 冷 药 不可进 ， 其 可 泥乎 ？ |