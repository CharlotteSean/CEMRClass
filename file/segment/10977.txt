癸 丑冬月 ， 裕 大 昌 木 行 。 伊 君 夫人 年 二十六 岁 ， 怀 孕 三月 ， 骤然 腹痛 下 血 ， 既 痛 且 胀 。 痛甚则 头 出 冷汗 ， 手 冷 鼻 冷 ， 胸闷 呕 吐 ， 前后 阴皆阻 胀 不堪 。 左 手 脉 伏 不 现 ， 右 脉 弱 小 ， 面色淡黄 白 而 无 光 彩 ， 舌色 淡无苔 ， 此 气 血 虚寒 之象 ， 殆 由 劳 力受 寒 使然 。 盖 中 下 焦 阳 气不足 ， 腹 部 受 寒 ， 则 血脉 流 行 阻 滞而为痛 胀 ； 胃 脏 受 寒 ， 则 消 化 停阻 而 呕吐 ； 子宫 之 血 管 破 裂 则 下血 。 左 手 脉 伏者 ， 血 为 寒凝 ， 营卫 之 功用失 常度 也 ， 右 脉 弱 小 者 ， 气 血 虚寒 之 本 相 也 。 前后 阴 与 腹 部阻 胀 拒 按 者 ， 血 为 寒凝 ， 阳气 不 能 运 行 也 。 额 冷 、 鼻 冷 、 手 冷 、 面 色 无 神 者 ， 亦 皆 虚寒 之 本 色 也 。 其 病 殆 与 伤寒 直 中 阴 经 无异 。 特 孕 妇 之 病 ， 又 兼 漏下 ， 与 常人异 耳 。 问 之 ， 果 因 送其伯 父 之 殡 ， 夜间操 麻雀 牌 未 眠 ， 黎明 乘 舆登山 ， 饱受 风寒 ， 归家 即 病 ， 拟方 以 胶艾汤 合 建中汤 法 。 当归 、 地黄 各 四 钱 ， 川芎 二 钱 ， 阿胶 三 钱 以 止血安胎 。 肉桂 八 分 ， 制附子 一 钱 五 分 ， 桂枝 二 钱 ， 炒白芍 三 钱 以 回阳 止痛 而 散 寒 邪 。 砂仁 一钱 ， 木香 一 钱 五 分 以 温胃 消滞 而 通 阻 胀 。 党参 三 钱 ， 红枣 三 枚 ， 生姜 三 片 以 扶 元气 而 和 营 卫 。 作 煎 剂服 。 明日复 诊 ， 痛 胀 均 大 退 ， 呕吐 亦止 ， 能 对 予 发 言 ， 亦 能 进粥 ， 左 脉 亦 现 ， 面 色 亦 较 有 生 气 ， 但 下血 未止 ， 心 内 常 觉 空 虚 。 乃 以 原 方去 木香 、 砂仁 、 桂枝 、 川芎 ， 并 稍 减 桂附 ， 改 地黄 为 熟地 ， 而 当归 亦 减 用 二 钱 ， 加 枸杞子 三 钱 、 茴香 二 钱 ， 接服 三 剂 ， 饮 食 起居 ， 略 如 平人 矣 。 一 月 后 ， 始 强健 ， 而 胎 则 杳然 ， 盖 下血 时 已 随波而堕矣 。 |