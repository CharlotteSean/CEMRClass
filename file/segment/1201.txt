吴 达 | 宝邑 真 如镇 王 杏 生 先 生 ， 已 卯馆 于海 上 ， 闻予 治病 多效 ， 特来 访 之 ， 一 见如故 ， 即 订知 交 。 至 庚 辰 九 月 三 日 ， 令郎 有 疾 邀 诊 ， 病 已 数 日 ， 服 药 罔效 。 余至 ， 见 其 额 痛如劈 ， 汗出如油 ， 身热 如 烙 ， 唇 燥 口渴 ， 目赤 鼻干 ， 不寐 ， 小便 赤 ， 大便 泻 ， 泻 时 直喷而出 ， 脉象 涩 数 ， 舌 无 苔垢 。 余以为 外邪 传于 阳明 之 经证 ， 惟 脉 之 涩 、 便 之 泄 ， 秋 病 必 夹 湿 邪 。 治法 先 理 外 邪 为 急 ， 用 白虎 、 白头翁汤 两 方 合 参 ， 增入 清 三 焦 而 渗湿 浊之品 。 诘旦 ， 先 生 至 寓云 ： 病 已 尽退 ， 且 进 粥 食 ， 求 调 理 方 。 余以为 外邪 暂退 ， 内 蕴 暑 浊 决 难骤 解 ， 一剂 而 解 者 ， 惟春 病 有 之 。 况 邪 在 阳明经 进退 ， 其 经 达于 胃 腑 ， 粥 食 早进 ， 邪 必复 聚 ， 未 嘱 戒 食 ， 此 乃予 之 疏 忽 也 。 固求方 药 ， 不 得 已 以 清解 之 法 应 之 。 先 生 归 ， 其 病 果复作 。 惟 头痛 少 减 。 余嘱 前方加 柴胡 ， 预 和 少 阳 ， 佐 以 黄芩 泄 其 上 火 。 三 剂 而 外邪 解，惟 内 蕴 暑湿 未 清 ， 余 热 未净 ， 便 泄 未 止 ， 但 泻 时 不 似 前之喷 溢 矣 。 余改方 以 轻 清 宣 解 之 法 ， 应 变 而 施 。 | 延至 旬日 ， 病 退 而 尚 未 能 起 ， 群疑 病 后 虚证 ， 拟 进 补 药 ， 先 生 不 能 决 。 乃延 淞南 世医 张 君 诊 ， 亦 视为 伏暑 未 清 ， 万 不 可 补 。 索 阅余方 ， 以为 深 得 治 伏 暑 之 法 ， 认路 极 清 ， 方极 稳惬 ， 坚 嘱迎余 一 手 治 愈 。 余 之 得 奏 全 功者 ， 张 君之力 也 。 |