方 思 桂 君 令 爱 ， 年 十四 岁 ， 患 大 小 便 不 通 ， 已 三日 。 方 君 与 村 医 商 之 ， 投 丸 药 数 十粒如 芝麻 大 ， 服 之 ， 大便 立 通 而 泻 ， 小便 仍秘 ； 又 二 日 ， 胀 满 脐突 ， 少腹 时常 抽痛 ， 不 能 坐卧 ， 啼 泣呻吟 ， 甚至 欲 求 自尽 。 予 诊 其 脉 ， 沉 数 而 两 尺 为 甚 ， 曰 ： 转脬 病 也 。 时 正 孟秋 ， 天 气炎 热 ， 予以 六一散 ， 井 水 调服 之 ， 而 小便 稍 行 ， 行 时 阴中 极其 痛楚 ， 自 此 两 三 日 间 ， 必努力 挣而 后 出 ， 频挣 频出 ， 点滴 不 畅 ， 大便 努责 而 无 积 ， 腹痛 时作 ， 痛时 如 刀 刺 。 予 再 诊 之 ， 脉 仍 沉 数 ， 用 升麻 三 钱 、 桔梗 、 柴胡 、 葛根 、 甘草 各 一 钱 ， 提 其 清 以 降 浊 ， 服 后 大 小便 俱 行 ， 小便 纯 血 ， 大便 亦 带 血 水 ， 其家 犹危之 。 予 曰 ： 今无患 矣 ， 向者 丸 药必 巴豆 也 ， 令 爱 之 秘乃 热郁 ， 而 以 极 热 之 药 攻之 ， 向 之 刺 痛 ， 今 之 尿血 ， 皆 巴豆 毒使然 也 。 以 犀角地黄汤 加 黄连 、 山栀 ， 数 剂而愈 。 |