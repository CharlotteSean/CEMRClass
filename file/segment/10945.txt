满 洲 少妇 ， 怀妊 漏 血 。 诸 医 投 以 补 药 ， 漏 如故 。 间 或 不 漏 则 吐血 。 延逾 两 载 ， 腹 中 渐 动 ， 孕 已 无疑 。 然 血 久 溢 于 上 下 ， 甚至 纳 食 即 吐 ， 多 医 不 能 治 。 孟英 诊 之 ， 脉滑数 有力 ， 是 气 实 而 血热 也 。 证 不 属 虚 ， 补 药 反 能 助 病 。 愈 补 愈 漏 ， 胎 无 血 荫 而 不 长 ， 其所以 不 坠者 ， 气分 坚 实 耳 。 予 大 剂 清营 药 ， 血溢 遂 止 。 而 稀 沫 频 吐 ， 得 饮 即 呕 ， 口渴 心忡 ， 气 短似 促 。 乃用 西洋参 、 麦冬 、 知母 、 石斛 、 枇杷叶 、 竹茹 、 柿蒂 、 生白芍 、 木瓜 、 重用 乌梅 ， 投之 ， 复杯 即 安 ， 次日 能 吃 饭 矣 。 |