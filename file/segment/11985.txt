曾 治 钱 仲仁 患 喉痹 ， 阴火 上 蒸 ， 津 垢 积 而 成块 ， 坚 白 如 骨 ， 横 于 喉 间 ， 痛痹 异常 。 其症 恶寒 嗜卧 ， 二 便 不 利 ， 舌苔 滑 而 冷 ， 口 不 渴 而 懒言 。 观诸症 形 状 ， 总 属 虚 寒 。 何以 二 便 不 利 ？ 盖为 阴邪 上 逆 ， 喉 间 清 涎 成流而出 ， 津液 逆 而 不 降 ， 故 二 便 不 利 。 吾 用 生附子 驱 阴 散 寒 ， 熟 附 片 助 阳 温 经 ， 桔梗 苦 以 发 之 ， 炙 草甘以 缓 之 ， 半夏 辛以开 之 ， 阿胶 以润 咽 膈 。 服 一剂 。 喉 间 白 骨 即 成 腐败 而 脱 去其半 。 痹 痛 稍 缓 ， 略 可 糜粥 ， 小便 渐 长 。 三 四 剂 而 大便 行 ， 粪多 且 溏 。 如是 十二剂 而 愈 。 由今 思 之 ， 曩时 学识 犹 欠 ， 阿胶 、 桔梗 可以 不 必 用 。 当 用 黄芪 以 助 胸中 之 阳 ， 白术 以 助 脾 中 之 阳 ， 接 引 真 阳 上 达 ， 方 为 合 法 。 |