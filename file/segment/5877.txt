常熟 大 河镇 道 士 王 少堂 ， 六月 初 偕妻 回里 。 十四日 起 寒 热 ， 遍体 红 疹 满布 。 周 姓 医 进 以 辛 凉 解肌 之 方 ， 服 后病 增 ， 至 十七 ， 病 更剧 。 其岳 母 邀余 诊 之 。 脉极 细 而 微 ， 重 按 至 骨 ， 微 见 数 象 ， 神 识 颇 清 ， 遍体 干 燥 ， 身无点 汗 ， 舌绛 无 津 ， 而 又 不 渴 ， 言语轻 微 ， 躁 不 能 寐 ， 红 斑 密布 无 空 隙 之 处 。 余 思 此 乃 正 虚 邪 陷 之 阴斑 也 。 余 曰 ： 初 十晚 到 家 ， 逐 日所作何 事 ， 试 一 一述之 。 曰 ： 十 一 至 十三 做 法事 ， 十四日 忏事毕 ， 结 帐 后 当夜 即 热 。 余曰 ： 再 去 问 之 ， 初十 有 房 事否 。 答言 有 之 。 初十日 酷 暑 ， 坐 船 数 十 里 ， 外风袭表 ， 暑热 逼 蒸 ， 至 夜欲 后 ， 气 脉 皆 虚 ， 热邪 即 乘 虚 内 伏 。 加之十 一 至 十 三 ， 身为 法 官 ， 终 日 厚衣 ， 汗 出 不止 ， 汗 多 则 外阳 已 虚 ， 津液 亦 涸 ， 腠理 空豁 。 又 高 叫 敕令 ， 中气 亦 虚 ， 热邪 易入 ， 故见 寒热 。 又 被 寒 凉 之 药 遏 其 阳气 ， 故 内热 虽 甚 ， 无 阳气 蒸 动 ， 无 津液 化 汗 出 表 。 若再服 寒 凉 ， 表 阳 愈 虚 ， 热 陷 更 深 ， 阴斑 无疑 矣 。 用仲景 桂枝汤 加 干姜 、 人参 ， 重用 甘草 ， 服 后 再 饮 以 米 汤 。 余 思 汗多 则 阳 弱 阴 伤 ， 以 桂枝汤 和 其 表 ， 以 干姜 合 桂枝 护 其 中阳 ， 假 甘草 之 多 甘 ， 合 米 饮 之 谷气 ， 甘 淡 以助其 胃津 ， 得 干姜 之 热 ， 蒸 动 其 胃津 以 上 升 ， 又 赖 桂枝 之 力推之 出 表 ， 若 得 汗 出 ， 则 中阳 动 而 表 阳 和 ， 内 伏 之 邪 亦 可 由 外 表 而 发 。 待 其 烦躁 狂叫 ， 或 奔走 越垣 ， 方为 佳兆 。 切 不 可 与 以 凉 药 ， 恐 火郁 不 能 外 达 也 。 如服 此 药 后 ， 仍然 不 变 ， 则 难 治 矣 。 服 药 后 ， 明 午 果然 神 识 渐 狂 ， 声 高 而 起 坐 不 安 ， 渴 已 能 饮 。 病 家 惊 惶 ， 饮 以 蔗浆 一 碗 ， 依旧 静 卧 ， 声 微脉 细 。 至 二 鼓 ， 余至其家 ， 问 之 。 曰 ： 今 午 渐 狂 ， 声 高 渴 饮 ， 不料 服 蔗 汁 后 依然 如故 。 余曰 ： 正 欲 其 阴 症 转 阳 ， 由里出表 ， 阳 回 而 烦 ， 方为 佳兆 。 又 为 寒 凉所遏 ， 事 属 周 折 。 仍 从 原方 加台 参须 服 之 。 明 午 ， 又 见 烦躁 能 饮 ， 以 温 水 饮 之 ， 汗 出 脉 起 矣 。 再进以 甘凉之品 ， 生 胃 阴 而 泄 热 助 汗 ， 托 之 外出 ， 汗 透 而 神 静 安 寐 ， 脉 亦 转 和 缓 ， 能 思 饮 食 。 余曰 ： 汗 后 肌润 ， 脉 和 思 食 ， 正 能 胜 邪 ， 病 有 转 机 矣 。 阳 回以 养阴 为 要 ， 进以 生 脉法 ， 加甘 凉咸 寒 之品 ， 数 剂 而 痊 。 然症似 少 阴 、 究非 伤寒 可比 ， 此 是 外邪 内 伏 ， 无 阳气 阴 液 化 汗 以 达表 。 所以 读 伤寒 者 ， 知有 是 病 ， 即 有 是 方 ， 两言尽 之 矣 。 |