胡俊亭 女 病 ， 俊亭 馆于 外 ， 不 及 内 顾 。 乃翁鲁 玉 闻予 在 其 邻 舍 ， 延往 诊 视 。 问 系 何 病 ？ 曰 ： 癥瘕 发 热 经 闭 ， 二 年 余 矣 。 问 饮 食 何 如 ？ 曰 ： 现 苦 腹 胀 ， 自 胸 迄 小腹 ， 两 胁 尤甚 ， 饮 食 晨 进少 许 ， 不 能 多 也 。 过 午必 发热 ， 热 则 呕吐 痰 水 ， 连 食 俱出 。 问 嗽乎 ？ 曰 ： 嗽 甚 ， 呕 因 嗽 起 。 问二便 何如 ？ 曰 ： 前 曾 大 泻 数 日 ， 今止矣 ， 小便 甚 无多 也 。 予偕 姻亲赵 君 往视 。 既 诊脉 ， 谓赵 君 曰 ： 此 病 有 假 ， 出议 之 。 出谓鲁 玉 曰 ： 令 孙 女 病 ， 非 真 癥 瘕 也 ， 必 先 有 块 ， 而 后 经 闭 。 曰：然 。 腹 中 块 积 年 余 ， 然 后 经 闭 。 问 今 腿 足 肿乎 ？ 曰 ： 自 足 而 上 ， 迄 胸 腹皆肿 。 问 头 面肿 乎 ？ 曰 ： 目窠 下 微 肿 ， 余则否 ，然 两 颧 皆 红 。 问 腹 胀 自 几 时 ？ 曰 ： 久 矣 ， 日甚 一 日 ， 以至于 今 ， 尚 可 治 否？ 予曰 ： 可 治 。 然作 癥瘕 发 热 治 ， 不 可 也 。 因 为 案 曰 ： 此 症 发热 、 咳嗽 ， 经闭 有 块 ， 极似 阴虚 痨 瘵 症 。 然 六脉 不 细 不 涩 ， 沉 数 而 滑 ， 过 指流 利 。 夫 滑 非 癥瘕 之 脉 ， 痰饮 之 脉 也 。 且 癥瘕 之 起 ， 必由于 血 气之阻 留 ， 血 不阻 ， 不 能 有 积 ， 积 不 久 ， 不 能 成块 。 故 经闭 而 后 成 积 ， 积 成 而 后 块现 。 发热 颧红 ， 应有之症 也 ， 何有于 肿胀 ？ 咳嗽 、 食减 ， 应有之症 也 ， 何有 于 呕吐 ？ 即 呕 矣 ， 呕 食 呕血 ， 犹 属 应有 ， 痰 水 自何而来 ？ 日日 呕 痰 呕 水 ， 何得 如许 之 多 ？ 由 此 参 之 ， 即 无 滑脉 ， 此症 亦 当 别 观 ， 况明明 有 滑脉 可据乎 ？ 经 曰 ： 腹满 腹 胀 ， 支膈 胠 胁 ， 下厥上冒 ， 过 在 足太阴 、 阳明 。 故知此症 本 始 于 停饮 ， 饮 停 不 去 ， 则 熏 蒸 而 为 痰 ， 痰饮 日 盛 ， 与 气 相 搏 ， 旧者 坚 结 内 着 ， 新者 散 布 四 出 ， 于是 外 溢 皮 肤 而 为肿 ， 内 阻 血 隧 而 经闭 ， 此 先 有 块 而 后 经 闭 之 由 也 。 然 则 此 症 也 ， 痰饮 为 本 ， 经闭 为 标 。 发热 ， 经闭 所 致 也 ； 咳嗽 ， 热 所 熏 也 ； 颧 红 ， 热 所 蒸 也 ， 皆标 病 也 。 呕吐 ， 痰饮 上 溢 也 ； 胸 腹 胀 痛 ， 痰饮 多 而 不 能 容 也 ； 其 呕 必于 过 午者 ， 痰饮 阴 邪 ， 故时 交 阴 分 ， 随 阴气 而 冲 激 内 动 ， 又 其出 由于 胃 ， 故必俟 阳明 用 事 之 时 也 ， 皆 本 病 也 。 《金匮》 论妇 女 之 病 ， 有 水分 ， 有 血分 。 此 病因 痰 饮 而 闭经 ， 正 属 水分 ， 故 当 先 祛 痰饮 ， 痰饮 一 减 ， ■ 胀 自除 ， 呕吐 自止 ， 饮 食 亦 自进 ， 此 目 下 之 效 也 。 俟 痰饮 全 消 ， 隧 道 无阻 ， 经 将 不 药 而 自 通 。 设 或 不 通 ， 再 用 清热 之 药 ， 鲜 不 愈 矣 。 病 有 标本 ， 治 有 先 后 ， 谓 不 可 与 寻 常 发热 症 同 治 者 ， 此 也 。 案出 ， 鲁 玉 疑 未 决 。 予曰 ： 愚见如此 ， 亦 不 敢 必 以为是 ， 不 立方可 也 。 赵 君 力赞 ， 乃 请方 。 既见重 用 大黄 ， 又 疑 不 决 。 予曰 ： 无妨 。 今晚 一 服 ， 当 下 痰 水 数次 。 明日 ， 胀 ■ 减 ， 呕吐 止 ， 饮 食进 ， 发热 亦 轻 ， 此 所谓 目 前 之 效 ， 可旋 至 而 立见 也 。 次日 ， 果然 。 欲 再 服 ， 予 曰 ： 法 当 攻 补 互用 ， 但 此 症 形气 不 甚 弱 ， 无 需乎 补 ， 补 反 增 热 ， 间日 一 用 可 也 。 及 再 用 ， 而 予适 北旋 ， 越 二 十日 ， 再 往前 处 ， 问 其症 ， 已 大 重 矣 。 盖更 方用 养阴 药 ， 助 湿 生 痰 故 也 。 再 请 往视 ， 谆辞不得 已 ， 复 与 调 理 ， 复前效 ， 而 已 止 药 不 用 矣 。 噫 ！ 主病 者 本 不 在 意 ， 予故 为之 谆谆辨症 ， 多乎哉 ？ |