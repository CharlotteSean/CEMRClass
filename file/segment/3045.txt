嘉庆 甲 子 初秋 ， 牧兄 邀视伊 母 恙 。 云 ： “ 家慈 年 逾 五旬 ， 外腴 内 亏 ， 病 经八日 ， 上 热 下 冷 ， 痰 多 汗 少 ， 咳嗽 作 呕 。 昔患 淋 痛 ， 兹 亦 带 发 。 医 为 散 风 清暑 ， 治 俱 不 应 ， 又 以为 肝火 ， 拟用 龙胆泻肝汤 。 ” 求 为 决 之 。 予 曰 ： “ 淋证 为 本 ， 感证 为标 ， 从 本 从 标 ， 当观 病 之 缓 急 ， 未 可 臆断 也 。 ” 比往 诊 视 ， 脉 细 面青 ， 身热 足冷 。 时 正 酷 热 ， 病 人 犹盖毡 被 ， 舌苔白滑 ， 胸 腹 胀 闷 ， 不 渴 不 饥 。 谓牧兄 曰 ： “ 尊堂 之 病 ， 乃 寒湿 内 伏 ， 加感 外邪 ， 治 宜 温中 逐 邪 ， 淋 痛无暇 兼 顾 。 ” 方用 苍白二陈汤 ， 加 姜附 、 白蔻 以 温中 燥 湿 ， 桂枝 、 秦艽 以彻其 表 。 牧兄 问 ： “ 服 药 以 何 为验 ？ 何期 可愈 ？ ” 予 曰 ： “ 伤寒 以 舌 为 凭 ， 舌苔 退净 ， 病邪 自 清 ， 计非 二 候不可 。 ” 初服 舌苔 稍 退 ， 再 剂 已 退其半 ， 服 至 四 剂 ， 寒热 全 解 ， 舌苔 退净 ， 淋 痛亦止 。 惟 腹 闷 食少 ， 大便 未 行 。 次日忽 便 泻 数 次 ， 佥以 伤寒 漏底 为 虑 。 予 曰 ： “ 无妨 。 仲圣云 ： 胃家实 ， 秽腐 当去 也 。 ” 方 易 六 君子汤 加 谷芽 、 苡仁 、 泽泻 、 神曲 健 脾 渗 湿 。 三 日 内 共 泻 二十余 行 ， 始 得 胸 宽 食 进 。 越日忽 又 发热 ， 诊脉 浮 大 。 予 曰 ： “ 此 复感 也 。 ” 牧兄 曰 ： “ 病 人 日来 ， 俱卧帐 中 ， 邪 何由入 ？ ” 予 曰 ： “ 想 因 日前 便 泻 ， 夜间 下 床 ， 恙 久 体 虚 ， 易 于 感 耳 。 ” 仍用 六君子汤 ， 加 姜附 秦艽 ， 一 服 即 平 。 |