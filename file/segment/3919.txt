壬 午冬 ， 余 君 敬 先 病患 呕吐 ， 所 吐 清冷 而 酸 ， 脉 两 寸 迟 弱 ， 两 关 底 脉 细 软 ， 两 尺 豁 大 空 虚 。 如此症 脉 ， 用 寒 凉 则 败 脾 ， 用克 伐 则 伤气 。 脾 败 气 伤 ， 不旋 踵 而 翻胃 ， 泄泻 之 害 滋矣 。 余酌用 理中汤 加 附子 以 补火 培 土 ， 砂仁 以 温中散 逆 ， 吴茱萸 以 达 下 止吐 。 未 及 三 服 ， 忽 一 医 至 ， 谬谓 左 关脉 弦 ， 随用 竹茹 、 花粉 以 清 其 热 ， 继投 附桂八 味 以 治 其 虚 。 东家疑信 莫 决 ， 因 请 立案 商 之 。 按 景岳云 ， 呕家 虽 有 火证 ， 然必 面赤 唇红 ， 大热 烦 躁 ， 口气 蒸手 ， 五心 壮 热 ， 脉 息 洪 数 者 ， 乃 可授以 清 凉 。 今 数 者 俱 无 ， 何所 见而为 火 也 ？ 《难经》 云 ， 脉弦 者 ， 有 风 、 有 痰 ， 未 闻 脉弦 有 热 也 ， 况 脉 本 不 弦 乎？ 景岳 又 云 ， 吐 泻 交 作 ， 毋论 受 寒 受 热 ， 法当 重用 参 术 以 温补脾胃 ， 若 误用 寒 凉 ， 必 至 脾 败 胃绝 而 不可救 。 且 君 性 嗜 酒 ， 酒 中 有 湿 ， 兼 之 荤 腻叠 进 ， 能 保 不 伤 脾哉 ！ 至 吐酸 一症 ， 尤 属 彰明 较 著 ， 凡人 阳气 旺者 ， 三 餐 入 胃 ， 随即 消 化 ， 使 消 化略 迟 ， 则 胃 中 火 力 便 有 不到 之 处 ， 若 再 吐 出 ， 则 胃 中 火 力不到 更 可 知 矣 。 兹 为 酸 为 腐 ， 岂 非 脾气 无 权 ， 胃阳 不 鼓 ， 饮 食 停蓄 所 致 ， 而 犹用 地黄 以 滋阴 ， 丹皮 、 泽泻 以 去 火 ， 能 无误耶 ？ 或 曰 ： “ 理中 桂附 最 易 见功 ， 前 已 服十余 剂 ， 病 不 见 减 ， 何 也 ？ ” 余 曰 ： “ 桂附理中 最 易 见 过 ， 前 已 服十余 剂 ， 病 不见加 ， 何 也 ？ ” 得此辨明 ， 狐 疑顿释 ， 果服 理中汤 数 十剂 而 愈 。 《内经》 云 ： 有故无殒 。 其斯 之谓欤 ？ |