藁砧 远 出 ， 妇 病 如 狂 ， 似 属 七情 中 病 ， 而 亦 有 不 尽然者 。 | 陈 氏 妇 ， 患此 月余 ， 巫医 屡 易 ， 所费 既 巨 ， 厥 疾日增 。 孟英 切 其 脉 ， 弦 而 数 。 能 食 便 行 ， 气 每 上 冲 ， 腹 时 痛 胀 。 询其 月事 ， 云 ： 病 起汛 后 ， 继多 白带 。 孟英 曰 ： 病因 如是 ， 而 昼则明 了 ， 夜多 妄言 ， 酷似 热入血室 之 候 ， 径 从 瘀 血 治 之 可 也 。 与 桃仁 、 红花 、 犀角 、 菖蒲 、 胆星 、 旋 覆 、 赭石 、 丹参 、 琥珀 、 葱白 之 剂 ， 两 服 而 瘀血 果 行 ， 神 情爽 慧 。 继 去 桃仁 、 红花 ， 加 当归 、 元参 ， 服 数 剂 而 瘳 。 |