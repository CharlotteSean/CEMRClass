吴虞 能 兄 得 肺痈 证 ， 自 不 知 ， 而 医 亦 不识也 。 正 月 半 后 ， 招余 往 诊 ， 则 围 被 抱 火 ， 身坐 火 箱 ， 犹畏 寒 甚 。 但云 咳嗽 不 能 卧 ， 寒热 时 发 ， 胸 背 胀 痛 。 初 医 先 云 伤风 ， 继云 肺寒 。 用 桂枝 、 细辛 、 干姜 、 二 陈 等 药 ， 已 十余 日 矣 。 诊 其 脉 ， 两 寸 涩 而 数 。 以 手 按 其 胸 背 ， 则 内 痛甚 ， 口 出 腥 臭 腐 气 。 此 肺痈 将 溃 ， 故作 寒热 ， 非 真 寒 ， 乃 内痈 作脓 之 寒 也 。 令 其 去 火 ， 急 平 肺 排脓 ， 使 痈 早 溃 ， 免 传 他 叶 。 用 苡仁 、 贝母 、 桔梗 、 甘草 、 防风 、 桑 、 杏 、 地骨皮 、 金银花 、 白芨 。 四 剂 ， 则 黄 白 臭脓日 吐 两 碗 ， 因 嗜烟 酒 ， 肺 素 大热 ， 幸 不 气虚 。 脓尽 之 后 ， 现 阴虚 细 数 之 脉 ， 发热盗汗 之证 ， 此 盖 金 病 不 能 生 水 ， 纯用 六味地黄汤 去 泽泻 ， 加 苡仁 、 贝母 、 麦冬 、 沙参 、 紫菀 、 五味 等 药 。 百 剂 方 获 完 口 ， 乡 居 数 月 ， 静 养 而 康 。 |