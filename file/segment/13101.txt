子 钦兄 幼 年质 弱 ， 偶 因 停感 ， 发热 腹痛 ， 儿科 药 用荆 、 防 、 楂 、 曲 ， 服 后 热退 痛止 ， 以为 应验 。 讵 意 次日卧 床 不 起 ， 头 垂 目 合 ， 气怯 懒言 ， 不 饮 不 食 ， 急 延予 至 。 见 其 形 状 倦怠 ， 切脉 细 软 无 神 ， 维时 伊舅 柳荫千 兄 在 座 、 予告 之 曰 ： 令 甥之恙 ， 乃 元气 不 支 ， 切 恐 虚 脱 ， 亟 宜 峻补 ， 迟 则 难救 ， 荫兄云 ： 舍 甥 病 才 两 日 ， 消散 又 未 过 剂 ， 童质 固 虚 ， 何至遽 脱 ， 岂 可 骤投重 补 耶？ 予曰 ： 小 儿 脏气 易 为 虚实 ， 脉 证 疲惫 如斯 ， 舍 此 别 无他策 。 仿 补元煎 方法 ， 与 服 二 剂 ， 病 仍 未 轻 。 伊乃堂 忧 甚 ， 予 曰 ： 凡 治病 ， 补虚 与 攻 实 不同 ， 攻 实可 求 速 效 ， 补虚 本 无 近 功 ， 服 药 病 既 不 增 ， 虚 能 受 补 ， 即 为 见效 ， 古称填 补 如 地 有 陷 井 ， 方 能 容填 ， 若 平 地填之 ， 成 敦阜 矣 。 仍 依 原 方加 入芪 、 术 、 茯神 、 枣 仁 合 归 脾 汤守服 浃旬 ， 头 竖 目 开 ， 饮 食照常 俨如无 病 。 |