刘姓儿 病 痢 ， 近 三 月 矣 。 其 父 抱 以 就 诊 ， 半途而返 ， 以 气 息 微甚 ， 恐 其 遂 绝 也 。 次早 ， 复抱 以来 ， 视 之 ， 形 色 枯 瘦 ， 神 气 俱 脱 ， 闭 目 合 口 ， 若 无 气 者 。 诊 其 脉 ， 沉 细 涩 结 ， 问 何不早 治 ？ 曰 ： 治 屡 矣 ， 总 未 得 痊 。 三 五 日来 ， 皆 云 不 治 ， 是 以 未 尝 服 药 。 时有老 医 在 坐 ， 予 丈人 行 也 ， 因 问此症 当 如何 ？ 老 医 曰 ： 形气 两 脱 ， 法 在 不 治 ， 吾 两 日前 已 见 此 症 ， 以曩 未 经手 ， 不 肯 代 人 任 过 ， 是 以 未 即 立方 。 予曰 ： 病 已 至此 ， 不 治 亦 死 ， 无 过 可 任 也 。 刘 姓 亦 力恳 。 老 医 曰 ： 无 已 ， 可 用 参苓白术散 ， 虽 死 无咎 。 予 沉 吟 曰 ： 服此 仍 无益 也 ， 但 医家 可 免 人言 ， 病 家 不 至 追 悔 耳 。 若欲求 生 ， 非 推 泻 不 可 。 老 医 曰 ： 君 何 以辨之 ？ 予曰 ： 辨之以 脉 。 老 医 曰 ： 吾 未 见 脉 ， 徒 以 形气 断 之 ， 知 是 死 症 。 君 有 确见 ， 何 不 立方？ 时 刘 姓 年 四十余 ， 止 此 子 ， 闻 之 ， 遂力 请方 。 予 曰 ： 服 之 亦 难保 不 死 ， 得勿 悔 乎 ？ 其人 矢言不 悔 。 遂 书 枳 、 术 、 归 、 芍 ， 加 大黄 、 橘皮 、 厚朴 、 郁李仁 ， 与 之 。 过 午 ， 刘 姓 复来 ， 曰 ： 服 药 后 ， 泻下 二 次 ， 黑块 累累 ， 粘硬 坚 结 ， 目 能 开 ， 手 能 动 ， 身 能 转 ， 语 能 声矣 ， 此 皆 数 日 所 未 有 也 。 后 治 当何如 ？ 予曰 ： 脉 来 涩 结 ， 滞 恐 不尽 ， 更市 新药 ， 又 恐 正 气 不 支 ， 可 煎 渣服之 ， 明日 再 来 议方 可 也 。 次日 ， 刘 姓 至 ， 则 服渣 之 后 ， 又 下 二 次 ， 遂 能 坐 起 ， 啜粥 一 二 杯 矣 。 且言 二 次 之 后 ， 痢 不复 下 ， 一 夜 安眠 ， 似 无 病 者 。 此 后 当 用 何 药 ？ 予曰 ： 药 亦 不必 用 矣 ， 三 四 岁 小儿 ， 积滞 能 有 几 何 ？ 岂 有 泻 逾 两 月 ， 滞犹不尽者 ？ 其所以 不尽之故 ， 非 肠胃 一 处 之 偏结 ， 则 补 涩失之 太早 ； 非 强 啖难化 之 物 ， 则 攻下 失 之 太直 。 吾见 其 形 亏 气 败 ， 亦 几 不 敢 言 泻 ， 惟 脉 来 沉 细 之 中 ， 半 涩 半 结 ， 隐隐 尚觉 有力 ， 是 以遂用 大黄 ， 然非 借东垣 枳术法 ， 则 亦 恐 随直 下 之 溜 ， 难犯 偏 安 之 垒 矣 。 今幸 余滞 已 下 ， 谅 亦 别 无 遗 留 ， 俟 其 缓 缓 饮 食 ， 神 气自复 ， 无 以 多 药 为 也 。 曰 ： 肠胃 何 以 偏结 ？ 攻下 太 直 ， 何 以为失 ？ 予曰 ： 予 尝觇之物 也 。 胃体 中 大 而 有湾 ， 其 结 好在湾 之 一 侧 ， 肠 形盘曲 而 有回 ， 其 积 每 在 回 之 一 偏 ， 若 停滞少 坚 ， 便 不 易 动 ， 再经 热 气 熏 蒸 ， 则 干 而 燥 矣 。 以 干 燥 之 物 ， 得隐 僻 之 地 ， 粘连 既 久 ， 遂 成 土 著 ， 非 药 力 从 容 灌 溉 ， 滋润 透彻 ， 必不 能 解 散 使 下 。 故直 行 之 药 ， 止 能 从 旁 攻 开 一 路 ， 以 后 遂 成熟 经 ， 任 有 推 泻 ， 止 从 旁 溜 ， 而 积 之 偏结 者 ， 依然 有 地 以 自 藏 。 古人 于 攻下 之 中 ， 往往 和 甘草之 平 缓 ， 正 为 此 也 。 吾昨日 虽 用 大黄 ， 而 有 白术 之 横 力 ， 行 必 不 直 ； 郁李仁 之 凉润 ， 性且 旁 渗 ； 更复 和 以归 、 芍 ； 宣以枳 、 橘 ， 较之直 行 直 下 之 泻 ， 则 有 间 矣 。 则所以 能 搜刮 余滞 ， 推使 之 尽 去 也 ， 若直 行 ， 于 此 病 何 涉乎 ？ 曰 ： 前者 愈 泻 愈 弱 ， 乃至 目 不 能 开 ， 自服 此 药 ， 大 泻 数 次 ， 精神 反 顿 长 ， 何 也 ？ 予曰 ： 人身 天 真 之 气 ， 皆 出于 胃 口 ， 《内经》 所谓 谷 精是 也 。 五脏六腑 ， 四 肢 百 骸 ， 皆 禀 此 为 生化 之 机 ， 然必 能 升 能 降 ， 能 转 能 运 ， 而 后 从容 而 达 于 一 身 。 若停 积 在 中 ， 则 气 为 所 闭 ， 而 升 降 转 运 俱 滞矣 。 夫 气 本乎 阳 ， 以 不 息 为 机 者 也 ， 能 升 不 能 降 ， 则 上 为 喘促 ； 能 降 不 能 升 ， 则 下 为 泄泻 ； 升 降 俱 不 能 ， 则 郁而为 腹胀 ， 闭 而 为 疼痛 。 此症升 降 俱艰 ， 而 所以 泻 者 ， 其 本 病 也 ， 所以 不 ■ 胀 、 不 疼痛 者 ， 中气 微甚 ， 无 余力 以 资 鼓 荡 也 。 夫 腹 中 尽 尺 许 之 地 ， 尚 不 能 强 | 自 鼓 荡 ， 而 望 其 达 于 官 骸 ， 迄于 四末 ， 真 无 从 矣 。 此所以 目闭 口 合 、 手足 俱 不 能 移 动 也 。 经 曰 ： 出入 废 ， 则 神机 化灭 ； 升 降 息 ， 则 气 立 孤危 。 病 至此 ， 九死 一 生 。 而 究 之 真气 实 未 尽 息 于 内 ， 特为 停 积 所 闭 耳 。 一 线 之 真气 ， 引 之 犹 恐 不 行 ， 阻之 岂复 能 运 ？ 吾 为 决 去 其 闭 塞 ， 则 其 气 自 徐徐 外 达 ， 而 官 骸 肢 体 ， 复有所 借以为 运 动 之 资 ， 故前 之 泻 而 日益 弱 者 ， 其 滞 未 开 ， 其 气 愈 闭 而 愈 微 ； 后 之 泻 而 顿 苏者 ， 其 积 已 去 ， 其 气 渐 运 而 渐 通 也 。 岂可以 泻 之 相同 ， 而 一 例 论 哉 ？ 刘 姓 感谢 ， 遂 不 药 而 愈 。 |