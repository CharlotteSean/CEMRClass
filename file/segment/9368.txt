式武族 侄令眷 徐氏 ， 年 将 三 十 ， 平 素嗜烟 。 因 内 热 复恣 生 冷 ， 性 又 畏 热 ， 夏 初 伤风 ， 未 经 发散 ， 肺 脏 寒热 素 伤 ， 外风 未 散 ， 郁而为 肺痈 ， 初 不知服 何 药 ， 痈 已 成 。 始 迎 诊 视 ， 则 咳喘 不 能 卧 ， 寒热 互作 ， 项强 不 能 转侧 ， 脉浮 大 而 数 ， 此 肺痈 将 溃 矣 ， 告曰 ： “ 肺 上 生 疽 。 ” 彼尚 不 信 ， 用 苡仁 、 贝母 、 甘 、 桔 、 葶苈 、 防风 、 桑 、 杏 、 瓜蒌 等 药 ， 服 三 、 四 日 ， 大 脓 一 出 ， 皆 粉红 淡 血 有 黄 色 稠脓 ， 但 腥 不 臭 耳 。 他 医 谓 非 肺痈 ， 果 痈 则 隔 幔 犹 臭 ， 今 不 臭 ， 非 痈 也 。 不知此 痈 因 风 、 因 冷 而 伤 肺 ， 非 火热 刑 金 之 证 ， 乃 肺疽 ， 故 不 臭 也 。 医 治 十余日 ， 脓尽 肿 消 ， 不甚 咳嗽 ， 彼以为 脱 然而愈 矣 ， 遂 畏 热 露卧檐阶 ， 夜受 风 凉 ， 次日 大热 大 喘 ， 犹秘 不 言 。 至 第 三 日 ， 手足 抽 搐 ， 头痛 如 破 ， 汗 出 不止 ， 周 身痛 极 ， 颈项 后仰 ， 角弓反张 ， 昏厥 下 利 ， 询之 再 三 ， 始 言其故 。 余 后 知 为 破伤风 也 ， 外患 疮疡 ， 破伤风 寒 ， 角弓反张 ， 尚 为 不 治 ， 今 内痈 伤 风 ， 则 更 难 治 矣 。 已 备棺衾 ， 求余 格 外 治 之 ， 遂 以 桂枝 、 细辛 、 赤芍 、 附子 、 炮姜 、 茯苓 、 甘 、 桔 ， 先 治 风寒 ， 仿 小青 龙 治法 ， 如此 药 不 易方 ， 服七日 ， 身方 柔 软 ， 汗 泻 稍宁 ， 略 有 生 机 。 忽 又 发 喘 ， 不 能 平卧 ， 腹胀 如 鼓 ， 两 足 肿硬 ， 又 成 水蛊 ， 此 平 素 饮 冷之故 。 遂朝服 金匮肾气汤 一 剂 ， 桂 、 附 各 一 钱 以 治 水 ， 午 用 人参 、 白术 、 炮姜 、 茯苓 、 苡仁 、 五味子 、 甘 、 桔 补 中 保 肺 。 盖 病 者 中寒 ， 麦冬 、 贝母 清润 之 药 ， 一 片 不 能 入 剂 ， 倘误 用 之 ， 则 泻 不止故 也 。 肿 消 喘 定 之 后 ， 肾气汤 易 为 丸 ， 参 术 煎 药 ， 计服百 剂 ， 然 后 痈完 咳 止 。 嗣 后 不 能 断烟 食 ， 冷 饮 肿 病 ， 每 年 必 发 ， 皆 以 温肺 温 胃 而 愈 ， 此 肺痈 变证 。 治病 必 须 图活 ， 因 病制方 ， 不 宜 固执 也 。 |