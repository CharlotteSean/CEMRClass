萃翁公郎 ， 禀质 向 亏 ， 诵读 烦 劳 ， 心 神 伤 耗 。 初 病 浮 火 上升 ， 继则 阳强不密 ， 精时自下 ， 诊脉 虚 细 无力 。 方定 六味地黄汤 ， 除 茯苓 、 泽泻 ， 加 麦冬 、 五味 、 远志 、 枣 仁 、 牡蛎 、 芡实 。 期以 功成百日 。 服 药 数 剂 未 应 ， 更 医 病 状 依然 。 复召 诊 视 ， 予 曰 ： “ 此 水火 失济象 也 ， 岂 能 速效 。 ” 仍 用 前方 ， 再加 龙骨 、 蒺藜 、 桑螵蛸 、 莲蕊须 ， 合 乎 滑 者 涩 之 之 意 。 守服 两 旬 ， 虚 阳渐敛 ， 精 下 日 减 ， 但 病 久 形 羸 食少 ， 究由 脾胃 有亏 。 经 云 ： 肾 者 主 水 ， 受 五脏六腑 之 精 而 藏 之 。 是 精 藏 于 肾 ， 非 生 于 肾 也 。 譬诸钱 粮虽贮 库 中 ， 然非库 中 自出 。 须 补 脾胃 化源 ， 欲于 前方 内 参入 脾 药 ， 嫌 其 杂而不专 ， 乃 从 脾 肾 分 治 之 法 。 早用 参苓白术散 ， 晚间 仍 进 前 药 ， 服 之 益效 。 续拟 丸 方 ， 调 养 而 瘳 。 |