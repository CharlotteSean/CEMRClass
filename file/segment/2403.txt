倪姓患 霍乱 吐 泻 ， 审知 始 不 作 渴 ， 四 肢 不 逆 ， 脉 不 沉 细 ， 一 医用 大顺散 两 帖 ， 渐至于 此 ， 因 见 四逆 ， 复加 附子 ， 脉 证更剧 。 余曰 ： 此 病 一误再误 ， 命 将 殆 矣 。 若果 属 寒，投 热病 已 ， 今 反 四 逆 ， 脉 转 沉 细欲 伏 ， 乃酿 成 热深厥深 ， 与 热邪 传入 厥阴 者 何异 ？ 即 以 竹叶石膏汤 ， 人参 易 西洋参 ， 加 黄连 、 滑石 ， 两 剂 而 愈 。 同时 有 陆姓 患此 ， 医 用 回阳 之 剂 ， 日夜 兼进 ， 厥逆 烦 躁 日增 ， 病 人 欲 得 冷 水 ， 禁 绝 不 与 ， 甚至 病 者 自 起 拾 地 上 痰 涎 以 解 渴 ， 迁 延旬日 而 死 。 噫 ， 即使 真 属 阴寒 ， 阳 回 躁 渴 如是 ， 热 药之性 ， 郁 而 无 主 ， 以凉 药 和 之 ， 病 亦 立 起 。 不学无术 ， 曷 胜 浩叹 ！ |