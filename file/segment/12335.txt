萨 摩 板本 吉左 卫 门 ， 五旬 。 禀厚 。 据 云 ： 去冬 过 岭 嚼雪救 渴 ， 今春 上 腭肿 溃 穿 脑 ， 语言 鼻 音 。 予 思 雪 寒 物 也 ， 疮 热 毒 也 ， 岂有感 寒 而 发热 毒 之 理 ？ 必其前 有 毒 蓄 ； 因 触而也 。 询之果然 。 脉 沉 数 ， 独右 寸 关有力 。 沉 数 为 内热 ， 有力 为 毒 发 。 所以 日 晡 火升 ， 大便 结 。 治 宜 降火 清 毒 以 清 脑 。 方用 泻白散 加 桔梗 、 玄参 、 芩 、 翘 、 薄 、 荆 、 藁本 。 三 剂 仍 热 ， 加 大黄 酒制 ， 六 剂 而 热 退 ， 脉缓 ， 大便 利 ， 脑 中脓 亦 少 。 去 大黄 加 黄芪 ， 又 十剂 而 收 全 功 。 |