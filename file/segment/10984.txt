李子 立兄 令 眷 ， 年 三十 外 ， 频次 半产 ， 产 后 未 及 满月 ， 便 乘凉 食 瓜果 ， 中 秋夜 乘 凉 ， 外感风寒 ， 即 咳嗽 恶 寒 ， 呕吐 痰 水 ， 又 当 经水 大 行 之 后 。 前 医 不 辨 外感风寒 ， 犹用 调经养血 补 剂 ， 见 咳嗽 益甚 ， 又 疑去 血 过 多 ， 阴虚 咳 嗽 ， 再 用 麦冬 、 贝母 ， 以 致 表 邪 不 解 ， 内 冷益 深 ， 恶寒发热 ， 汗 出 咳喘 ， 坐 不 能 卧 ， 吐 不 能 食 ， 腹胀 作 泻 ， 遍身 麻木 ， 筋 骨 冷疼 ， 自疑 必 死 ， 促 备 终 事 。 急 迎 救疗 ， 脉浮 细 而 紧 ， 余 曰 ： “ 风寒 积冷 ， 表里 皆 邪 ， 须 重 剂 方 解 ， 无 足 虑 也 。 ” 以 小青龙汤 加 减 ， 用 桂枝 、 细辛 、 防风 、 赤芍 、 附子 、 干姜 、 半夏 、 茯苓 、 杏仁 、 厚朴 ， 二 剂 得 冷汗 一 身 ， 遂 喘 定 得 平 卧，如斯 八 剂 ， 表邪 解 后 ， 咳喘 身 痛甫退 。 旋即里 冷 发 作 ， 腹痛 下 痢 白脓 ， 转 用 附子 、 干姜 、 肉桂 ， 合 胃苓 汤 八 剂 ， 冷 积 消 ， 胃气 本厚 ， 故 易 效 也 。 / |