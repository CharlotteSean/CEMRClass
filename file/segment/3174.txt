新昌烟山 梁东庐 子 宇 章 ， 年 十 九 。 去 岁 六月 ， 避 难 天 台 ， 途 中 受 暑 ， 夜眠 精 泄 ， 次 日身 遂 发热 ， 服 时令 药而愈 。 至冬 精神 倦怠 ， 午后潮热 ， 咳嗽 多 痰 ， 终 日欲眠 。 医 者 咸谓 湿邪 未尽 ， 屡用 渗 利 之 剂 ， 不知 其 为 内伤 也 。 迄今 春 病 日 加重 。 伊 父 东庐 邀余 医 治 ， 诊脉 细 数 而 短 ， 肌肉消瘦 ， 面黑 舌红 ， 嗽 则 多 痰 ， 入夜 更 甚 ， 其 困于 床褥者 已 二月 有 余 矣 。 余谓 东庐 曰 ： “ 令郎 病 属 内伤 ， 阳 分 大 亏 ， 似难施 治 。 ” 东庐 谓迩来 所 服 之 方 ， 俱 是 熟地 等 一 派 纯 阴 。 先 生 独谓 阳 亏 ， 何 所 见 而 云然耶 ？ 余答之 曰 ： “ 卫气 昼 则 行 阳 二 十五 度 ， 且 得 太阳 阳 气 之 助 ， 故 交 子 至 午 ， 诸证 皆 轻 ， 夜 则 行 阴 二 十五 度 ， 且 当 太阴 阴气 之 助 ， 故自 午 至亥 ， 诸证 加重 ， 与 外感病 之 日 轻夜 重自 是 不同 ， 就 诊 用方 舍 仲景 人参建中汤 ， 其 无 别 法 。 ” 东庐固 留 旬日 ， 按法 调 治 ， 一 日 能 食厚粥 三 碗 ， 咳嗽 潮 热 俱 减 ， 痰 亦 稀少 。 东庐改 忧 为 喜 曰 ： “ 此 后 有 无 虞 耳 ？ ” 余谓 再 过 十日 ， 立 夏 节到 不 致 反复 ， 可 望 全愈 。 谁 知 一 交 此 节 而 胃气 遂 绝 ， 东庐 先 立 夏 三 日 作札 相邀 ， 以为 预防 。 余不得 已 ， 遂 复往 诊 ， 初 不料 其 病 之 至 于斯极 也 。 比余 至 ， 东庐 向 余 曰 ： “ 小 儿 之 病 服 先 生 药 后 ， 逐 日 生 色 ， 今 交 节 虽 变 ， 余 皆 如 常 ， 只 胃 口 不 开 耳 。 ” 余 曰 ： “ 他 变 犹 可 治 ， 惟 胃 败乃 不 可 治 。 古人云 ： 得 谷 者昌 ， 绝谷 者 亡 。 病 势至此 ， 虽 卢扁复 生 亦 无如之何 矣 ！ ” 东庐欲侥万 一 之 幸 ， 再 三 索方 。 余勉 书 参附 汤 ， 聊尽人事 ， 非 真 望 其 有济 也 。 维时 阳气 将 尽，奈 何有同 道 犹 有 阴火 窜 上 之 说 ， 而 不 自知其陋 者 ， 噫 ！ 医 道 之 难 矣 ！ |