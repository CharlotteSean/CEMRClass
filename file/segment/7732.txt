王 君 泽 年 三 十 余 岁 ， 色 白 而 气 弱 ， 素 谨饬 多 劳 。 忽 倦怠 发 热 ， 医 以为感 寒 ， 先 用 发散 ， 见 热 不 退 ， 继 以 硝黄 大 下 之 ， 顿觉 疲惫 ， 初尚 知饿 ， 至 此 反 觉 虚 膨 ， 禁 饮 食 者 七 日 矣 。 及 邀予 视 之 ， 六脉 虚 微 不 任 寻 按 ， 而 左 脉 更 弱 ， 似 有 似 无 ， 乃 下 多 凶险 也 。 予 曰 ： “ 此 劳倦 内 伤 ， 殊非 外感 ， 症 属 中 虚 ，加之 汗 下而益 虚 。 又 复 禁 其 饮 食 ， 此 虚 而 又 虚 也 。 ” 乃用 参 、 芪 、 归 、 芍 、 白术 、 陈皮 、 甘草 、 麦冬 之 类 ， 出入 加 减 。 随即 令 其 啜粥 ， 调 理 半 月 而 瘳 。 方孝 起 笑谓 君 泽 曰 ： “ 再 两 日 不 遇程 君 ， 几 饿 死 矣 。 ” 噫 ！ 夫 内伤 之 于 外感 ， 似是而非 。 况 脉 与 症亦相 悬绝 ， 东垣论 人迎 脉 大 为 外感 ， 气口 脉 大 为 内伤 。 然 内伤 亦 有 人迎 脉 大 者 ， 外感 亦 有 气口 脉 大 者 ， 此 各 禀赋 不同 。 有 人 常 时 右手 脉 大 ， 左手 脉 小 ， 即 遇 风寒 而 大 者 更 大 ， 小 者 较 常 稍 大 耳 。 又 不 可执为 内伤 ， 大都 医者 用 药 治 病 全 在 活法 ， 但 遇 风寒 外感 之 症 ， 用 药 发 散 汗出 而 热 愈 盛 者 ， 或 无汗 而 更 热 ， 其 中 便 宜斟酌 ， 不可轻率 再 投 。 予尝见 内伤 之 症 ， 误认 风寒 ， 大汗 大 下 ， 禁 其 饮 食 而 死 者 ， 不可偻 指 矣 。 凡 我 同 志 乌可不究 心 焉 ！ |