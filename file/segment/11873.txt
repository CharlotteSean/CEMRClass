冯 元 度 ， 年 近 三 旬 ， 面白 而 气 弱 ， 因 习举 子 业 ， 弗售于 时 ， 故多 抑郁 ， 盖体 弱 不 能 任 劳 ， 每 作 文构 思 ， 间 即 遗精 于 白 昼 ， 以 故 药 饵不离 ， 饮 食 常 少 。 今 年 五月 间 ， 忽然 鼻衄 不止 ， 塞 其 鼻 则 口 中 涌 出 。 医 用 犀角地黄汤 不 应 ， 更用 滋阴 ， 并 童 便 磨 金 墨 饮 之 ， 亦 不止 。 血余 、 榴灰之类 吹之 ， 漫然 不 应 ， 间 或 稍止半 时 ， 又 复流出 ， 人事 昏 沉 ， 面 如 黄 土 ， 手足 渐 寒 。 及 延予 诊 视 ， 已 经 二 日 矣 ， 去 血 甚 多 ， 血 尽乃流 黄水 ， 六脉 虚 浮 而 缓 弱 ， 所 喜 不 甚 数 ， 微 有 生 机 在 此 耳 。 乃用 人参 一两 麦冬 五 钱 北 五味 一钱 ， 令 其 煎 服 。 又 一 老 医 来 谓 ： “ 鼻衄 乃 属 肺 火 ， 书 云 ： 人参 补 肺 药 也 。 肺寒 则 可 服 ， 肺 热 还 伤 肺 。 今此症 肺 热之极 。 又 云 ： 血热 则 流 通 ， 血寒 则 凝滞 。 今 血热妄行 ， 安 可 复用 人参 。 纵 可 用 ， 亦 不 过 三 分 、 五 分 、 一 钱而止 ， 岂 可 将 参 当饭 ？ ” 予 曰 ： “ 此 不 佞少 年 浅见 ， 非 前辈 所 知 ， 独不闻 张仲景 云 血脱 益 气 者 是 何说耶 ？ ” 于是 ， 老 医 作 色 而 退 。 病 家 药 已 煎 成 ， 尽 剂 而 饮 ， 神 思顿 清 ， 略 能 安寝 。 寤 后 又 进 一剂 ， 其 血 遂止 ， 便 能 食 粥 一 盂 。 于是 ， 方用 血门 之 药 ， 重加 参 、 芪 ， 调 理 五十余日而痊 。 |