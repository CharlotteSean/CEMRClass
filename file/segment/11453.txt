王 海 山 ， 绍兴 酒 业 。 妻 年 廿 一 岁 ， 产 后 循绍俗 吃 胡椒 末糖 汤 太 多 ， 顿觉 肢 冷 ， 汗 出 欲 脱 。 因 素 多 白带 ， 冬畏 寒 ， 夏 畏 热 ， 阴阳两亏 也 。 越旬余 ， 半夜 泄泻 ， 杨 医 投 石斛 、 干姜 、 砂仁 之 类 。 翌日 转筋 ， 呕 泄 肢 冷 ， 乃延余 诊 。 九 月 十四日 诊 ： 产后霍乱 ， 先 泻 后 吐 ， 足 转 筋 ， 汗 出 厥 冷 ， 泻 出 腥而非 臭 ， 口渴 不 甚 ， 饮 则 喜 热 。 脉 细 而 紧 ， 苔 淡 白 。 述知 曾 食 油腻 ， 产 后 中 虚 ， 泻 多 四逆 欲 脱 ， 汗 出 不寐 ， 病 势 危险 。 勉拟 回阳 固 表 止 泻 大 剂 ， 商 进 。 别 直 参 一 钱 ， 于术 三 钱 ， 生 芪皮 三 钱 ， 桂枝 八 分 ， 白芍 五 钱 ， 龙骨 六 钱 ， 牡蛎 一两 ， 赤 石 腊 八 钱 ， 禹余粮 五 钱 ， 茯苓 神 三 钱 ， 制 附 片 一 钱 ， 乌梅 一钱 ， 炒 麦冬 一 钱 ， 薏苡 三 钱 。 另 瑶 桂五 分 ， 血珀 七 分 ， 雅连 二 分 ， 车前子 一钱 ， 辰砂 一 分 ， 研 末 水 丸 ， 另服 。 并 嘱 先 以 黄 土 煎 汤 冲 酱 油 汤 饮 ， 不 吐 则 进 药 。 另备 药 二 剂 ， 防 吐 去 再 煎 服 。 必 得 肢 温 溲 通 ， 方 有 生 机 。 受 药 后 ， 溲 通寐 安 。 因 艰辍 药 ， 四 肢 未 热 ， 咽痛 恶 心 。 又 延杨 医 ， 进 鲜斛 、 元参 、 犀黄 末 、 梨 半 枚 。 咽痛 退 ， 作干 恶 ， 烦躁 不寐 。 十六日 延余 诊 ： 产 后 吐 泻 自汗 为 三 禁 。 此 次 产 后 吐 泻 ， 肢 冷 如 冰 ， 服 回阳 固 表 止 泻 ， 厥 未 尽回 ， 肢 冷 过 肘 膝 ， 格阳 于 上 ， 曾 有 咽痛 ， 服鲜斛 、 犀黄 、 梨 即 退 ， 烦躁 干 恶 ， 冷汗 仍 出 ， 溲 通复 泄 。 谅由 元阳 不 振 ， 元阴 亦 衰 。 阳 即 未 复 ， 躁烦 且 欲 去 被 ， 危 状 如绘 。 拟 扶 元 固 表 ， 通阳 和 阴 法 。 别 直 参 一 钱 秋石 水拌 ， 北 箭芪 三 钱 ， 茯苓 神 三 钱 ， 煅牡蛎 一两 ， 冬虫夏草 八 分 ， 霍 石斛 三 钱 ， 制附子 五 分 ， 青盐 一 分 ， 于术 三 钱 ， 炒 麦冬 钱 半 ， 雅连 四 分 ， 干姜汤 炒 ， 白芍 五 钱 桂枝 六 分 煎 汁 收入 ， 五味子 钱半 ， 乌梅 二 枚 。 嘱 其 将 剩余 瑶 桂丸 一半 服 下 。 并 未 咽痛 。 服毕 阳 回 肢 温 ， 遂 得 回 生 。 |