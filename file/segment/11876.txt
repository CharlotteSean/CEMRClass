汪氏妇 ， 夏 月初患 齿衄 ， 衄 止旋 吐血 ， 血 止 ， 鼻 又 衄 ， 大 流 三 月 ， 诸 治 不 应 ， 诊脉 弦 搏 ， 知 其 肺 胃 火 盛 ， 非 寒 凉 折 之不可 。 乃用 犀角地黄汤 ， 取 鲜 地黄 绞 汁 ， 和 童 便 冲 药 ， 外用 热 酒 洗 足 ， 独蒜 捣 涂 足 心 ， 一 昼夜 衄 仍 不止 。 因 忆 门 人许 生 曾言 ， 人 传 止 衄 奇法 ， 先 用 粗琴线 数 尺 ， 两 头 各 系 钱百文 ， 悬挂 项 下 ， 再 用 手 指 掐定 大 溪 穴 ， 神 验 。 外治 之 法 ， 于 病 无 伤 ， 今既 诸 治 罔效 ， 姑 一 试 之 ， 衄 竟止 。 惟 神 形疲困 ， 头 昏少寐 ， 思 血 去 过 多 ， 真阴 必 伤 ， 改用 麦 易 地黄汤 ， 加 龟板 、 石斛 、 白芍 、 女贞 、 沙参 、 阿胶 ， 旬日 霍然 。 识此以 广见闻 。 |