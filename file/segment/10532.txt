《 经 》 以 阴虚 阳 搏 谓 之 崩 ， 阴络 伤 则 血 下 溢 。 夫 精血 乃 水谷之精 气 ， 调 和 于 五脏 ， 洒 陈 于 六腑 。 源流而来 ， 生化 于 心 ， 统摄 于 脾 ， 藏 受 于 肝 ， 宣布 于 肺 ， 施 泄 于 肾 ， 灌 溉于 一 身 ， 所在 皆 是 。 上 为 乳 汁 ， 下 为 月水 ， 上 以 应月 ， 月 以 三 旬 而 一 盈 ， 以 三 旬 而 一 至 ， 象月 满 则 亏 也 ， 亏极 则 病 。 阴 亏无以化 阳 ， 阳盛 搏 阴络 ， 阴 伤 则 血 妄 行 ， 血 去 则 气 随 以 散 ， 气 散 则 不 能 摄 血 ， 必 致 气 血 两 亡 ， 阴阳离决 。 年 逾 四旬 ， 素 患 崩漏 ， 数 载 以来 ， 屡 发 不 已 ， 至 今益甚 。 其 色 或 紫 或 鲜 ， 腹 无 胀 满 ， 非停瘀 可比 。 血 去 后 必继之 以 呕吐 ， 中 虚 可 知 。 其 至 心烦 意乱 ， 不知 所 从 ， 动 作云 为 ， 异乎 平 素 ， 下 损 已 著 。 歧伯曰 ： 人 年 四十 ， 阴气 自 半 矣 。 当 阴气 减半 之 年 ， 值 数 崩 亡血 之 后 ， 阴液 愈亏 ， 不 得 滋 营 ， 必 乘 土位 ， 胃气 不 能 容受 水 谷 ， 脾虚 不 能 运化 精微 ， 以 致 呕 吐 。 肾阴 无 以 配 阳 ， 胞络 之 火 入 心 为 笑 。 《内经》 ： 神 有 余 则 笑 不休 ， 言常人 也 。 《难经》 ： 入 心 为 笑 ， 则 病气 也 。 脉 来 软 数 而 空 ， 有 喘 汗 痉 厥 之 虑 。 阴阳 本 不 相离 ， 气 血宜 为 流贯 ， 血 随 气 引 ， 气 赖 血 补 。 不 补 其 气 ， 无 以 摄 血 ； 不 补 其 血 ， 无 以 化气 。 无 阳 则 阴 无 以 生 ， 无 阴 则 阳 无以化 。 爰以甘 温 壮 肾水 以镇 阳 光 ， 使 阳 从 阴 化 ， 佐 以 酸 涩 。 ■ 肺气 以 摄 营血 ， 使 阴 为 阳 生 ， 气 血 各 守其乡 ， 阴平阳秘 ， 精神 乃 治 。 | 熟地 山 药 萸 肉人 参 三七 冬术 五味 麦冬 黄芪 龙 骨 牡蛎 海螵蛸 水泛 丸 |