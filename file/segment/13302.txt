陈 氏 子 ， 六 岁 ， 自 七月 便血 ， 起 服芩 、 连 、 栀 、 柏不效 。 至 九 月 ， 面目浮肿 ， 胸 腹 膨 胀 。 又 服 燥 利 药 ， 一 月 ， 中气 愈 伤 。 请 予 治 ， 已 严冬矣 。 肿胀 已 到 十 分 ， 额汗 、 肢 冷 、 痰嗽 、 喘促 不得卧 ， 脉 微 欲 绝 ， 尚 能 饮 药 。 予 曰 ： “ 中气 已 伤 ， 脾土 将 败 ， 荣 卫 不 行 ， 水 何 由 利 。 ” 以 苓桂术甘汤 加 人参 与 之 。 一 服 而 阳 回 ， 喘 定 ； 二 服 而 水 利 ， 腹 减 ； 三 服 而 安 卧 。 再 与 和胃 之 剂 ， 十日 而 全 。 药 之 对症 ， 其 应如响 ， 虽 至 危不可 轻弃 也 。 |