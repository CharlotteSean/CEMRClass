苏州 皋桥 铜匠 王 姓 ， 壬 子 夏 间陡患 癃闭 。 凡 一 切 通利 之 剂 ， 靡 不尽服 ， 而 病 不 稍 减 ， 腰酸 腹 胀 ， 筋 绽 气 闷 ， 历 至 七日 ， 始 求 治 于 余 。 适以 诊 者 猬集 ， 强 欲 速 诊 ， 并 以 危词 耸听 。 余仓 猝间屏 息 凝 思 ， 势 果可危 ， 急 使嗅 卧龙丹 取 嚏 ， 连 得 数 嚏 ， 溲 下 如 注 。 王 某 悦 其 病 之 若 失 ， 观众 咸 惊 余 智 之 急 ， 技 之 神 ， 一 时 发 为 疑议 。 殊不知 此 理 出于 日用 之间 ， 譬如 壶茗 满 盛 ， 口气 闭塞 ， 点滴 不 利 ， 揭其盖 ， 则 所 出 如 注 ， 亦 丹 溪 所谓 将 欲 降 之 ， 必 先 升 之 之 意 ， 又 曰 气 升 则 水 自 降 。 |