旧仆闻 金 兆 ， 童 时病 发 热 神昏 ， 肢厥 不语 ， 自 丙 子 年 除月 初迄明 年 元宵 ， 幼 科百方 治 之 而 无效 ， 请 治 于 余 。 余 奇 其 神昏 发 厥 之 症 而 能 延至 四十日 之 久 也 ， 视 之 ， 倦卧 向 里 ， 略 无 躁 扰之象 ， 按 脉豁 大 而 空 ， 乃 太阳 少 阴 两感之症 ， 日 久 传入 厥阴 ， 外热 里 寒 ， 热 为 假象 ， 寒 是 真 情 ， 幸 其 头 面 无汗 ， 有 汗 则 早 亡阳 而 不可救矣 。 急 与 制附子 三 钱 、 炮姜炭 三 钱 、 上 肉桂 一 钱 、 党参 三 钱 、 白术 一 钱 、 甘草 五 分 ， 复杯 即 厥 回 神 醒 ， 其 父 狂 喜 ， 走告 以 状 。 余曰 ： 未 也 ， 趋 再 饮 之 ， 不尔 将 复 厥 。 其 父 半信半疑 ， 奔而视之 ， 果 又 厥 矣 。 急 煎 第二 剂 饮 之 ， 乃复醒 不 再 厥 。 正气 即回 ， 托 邪 有 权 ， 汗 出 而 热 亦 随退 ， 以 食养 为 调 理 ， 月余 而 康 。 |