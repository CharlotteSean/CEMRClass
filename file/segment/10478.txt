予 在 王 牖 民家 时 ， 牖民 之 子 妇 病 ， 以 乃翁 之 病 方剧 ， 未 遑 理 也 。 牖民 病 瘥 ， 乃延 诊 。 问 何 病 ？ 得自几 时 ？ 症 形 若 何 ？ 曰 ： 因 惊 闭经 ， 逾 数 月 矣 。 日渐 发热 ， 饮 食 减 少 ， 头晕 心跳 ， 腰 腿 无力 ， 予 乃入 诊 。 见 腕 肉 充 盛 ， 而 六脉 沉弱 ， 无 数 象 。 疑曰 ： 此 症 不 应 脉 弱 ， 此 脉 不 应 发热 ， 又 形体 甚充 ， 不 似 有 如此 脉 症 之 人 ， 何 也 ？ 岂 脉 为 病 痼 ， 病 有 别 因乎 ？ 乃 疏 方用 活血 之 药 ， 少加 大黄 以 开 之 。 次日 ， 晕 不 能 起 ， 脉 更 弱 矣 。 予曰 ： 此 先天 不 足 ， 脉 症 俱 是 真 弱 ， 不当 从 形体论 ， 昨日 大黄 误 也 。 乃用 活血 之 药 ，加六 君 子 为 主 治 ， 而 参 至 一 两 ， 服四 五 剂 ， 饮 食 健进 ， 神 气俱爽 ； 七 八 剂 ， 热 止 ， 诸症俱退 。 至 十剂 ， 经血 大 下 ， 淋 漓 数 日 ， 病 全 痊 矣 。 乃伯某 翁 喜 曰 ： 吾 素 不 信 医 药 ， 据 此 翁媳 二 病 ， 乃知草 木 根皮 ， 真 能 起 死 。 然此症 之 用 参 ， 何 也 ？ 予曰 ： 此 症 数 月 之前 ， 因 惊 闭经 ， 两 月 之前 ， 复殇 一 男 。 经 曰 ： 惊则气乱 ， 恐则气下 ， 悲则气消 。 惊 恐 与 悲哀 交侵 ， 而 正气 日 耗 ， 不 能 载 血 以 行 矣 ， 此 所以 非 参 不 可 也 。 虽然 ， 此 亦 确 有 可 凭 ， 使 其 脉 少 带 数象 ， 或 微 有 滞 机 ， 猝 投 参 、 术 ， 便 属 孟浪 。 吾前日 见 其 腕 肉 充 盛 ， 曾 疑 脉 症 不 真 ， 乃用 大黄 ， 而 弱 愈甚 ， 乃 知此症 之 弱 ， 本乎 先天 ， 重 以 后 因 ， 固不当 与 他 症 同 治 也 。 盖凡 内因 发 热 之 症 ， 多 属 阴 虚 ， 而 此症 之 发热 ， 其 虚 不 在 阴 ， 而 在 阳 ， 迹 其 饮 食 减 少 ， 头晕 心跳 ， 腰 腿 无力 ， 何尝 不 似 阴阳两亏 ？ 然 阴 主 形 ， 阳 主 气 ， 从 古及今 ， 未 有 血 亏 而 肌肉 不 减 者 。 此症 形体 充 盛 ， 则 发热 之 故 ， 断断不可归 之 阴虚 ， 而 又 别 无 偏 盛 之 邪 阳 ， 何者 ？ 无 面赤 、 口干 、 ■ 胀 、 喘满 之 症 ， 无 浮数 、 洪 大 充 盛 有 余 之 脉 也 。 然 则 此 症 之 热 ， 不归 之 阳虚 则 无 属 矣 。 夫 阳虚 生 外寒 ， 阴虚 生 内热 ， 阴阳 之 定 理 ， 轩岐 之 明训 也 。 阳 既 虚 矣 ， 其 现症 宜皮 寒 、 肢 冷 、 多凉 、 少 温 ， 何得 反 而 为 热 ？ 不 知 天 地 之 阴阳互根 ， 人身 之 气 血 交 资 ， 血 既 不 亏 ， 气 未 有 虚 至 已 甚者 ， 其 所以 虚 者 ， 因 恐而乱 ， 因 惊 而 下 ， 因 悲 而 消 ， 更 或 因 思 而 结 ， 乃至 郁于 血 中 ， 而 运 行 之 权 不伸 。 夫人 之 一 身 ， 血 主濡之 ， 气 主煦之者 也 。 气郁 而 不 能 运 ， 而 其 阳 煦之本性 ， 始 骎骎乎 蒸 腾于 肉腠 ， 浮 溢于 肌表 ， 而 发热 之 症 作 矣 。 若 使 其 气 沛然充 足 ， 何至 郁而不宣 如此哉 ？ 因 虚而郁 ， 因 郁 而 热 ， 故此症 之 热 ， 确乎 以 阳虚 为 断 ， 本是而立 治法 ， 则 所以 清热 ， 所以 通经 者 ， 举 不 外 是 矣 。 盖他症 之 清热 ， 先 养 其 阴 ， 此 症 之 清热 ， 先 宣其 阳 ； 他 症 之 通经 ， 先 利 其 气 ， 此症 之 通经 ， 未 助 其 气 。 以 经 之 闭 ， 由于 气滞 ， 气 之 滞 ， 本于 不 足 也 。 然 则 此 症 虽 有 惊 恐 悲 思之众 因 ， 而 真气 不 足 ， 得自 本来 ， 溯流 穷源 ， 止 此 昆仑 一 脉 。 吾借六 君 子 之 中 和 ， 大 补 脾胃 中 宫 之 阳 ， 而 芎 、 归以 和 其 血 ， 枳 、 橘 以 开其滞 ， 参 之 晕 、 悸 诸症 无 不 合 ， 衡 之 沉 弱 之 脉 恰相符 ， 虽 不 必 清热 通 经 ， 而 所以 清热 通 经 者 ， 莫 捷于 此 矣 。 此所以 十剂 而 获 全 效 也 。 若 拘 拘于 参 、 术助 热 之 见 ， 而 改用 清 凉 则 失 之 远 矣 ， 岂 从 脉断症 、 随症 立 治 之 理 也 哉 ？ 是 症 也 ， 自 后 遂 不 药 ， 越月 ， 乃 孕 。 孕 后 复 病 ， 胎 病 也 ， 家人 不察 ， 以为 经 复 闭 ， 延 医 调 治 ， 恣用 破 块 通经 之 药 ， 卒 坠 其 胎 ， 男 也 ， 孕 七 月 矣 。 胎 下 而 命 亦 殒 。 牖民 悔 恨 ， 以为 未 逢 高 手 ， 遂 受庸 医 之 害 。 嗟乎 ！ 胎 未 三 月 ， 不现 于 脉 ， 况 此 妇禀赋 本 弱 ， 自受 孕 之 后 ， 即服 通利 之 药 ， 其 胎 形必不充 ， 胎脉 必不旺 ， 迨至 将 坠 未 坠 之 时 ， 料 胎脉 尽 变 为 病脉 ， 即 高明 遇之 ， 亦 难辨其 为 胎 ， 况庸 庸者乎 ？ 然则业 医 者 其 慎哉 ！ / |