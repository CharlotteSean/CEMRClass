0002
某。中脘作痛，寒凝气滞，宿食不化，阻塞中焦，上下不畅，以致脘痛不舒。治宜温中导滞。|陈广皮一钱焦苍术一钱川朴一钱广木香八分大砂仁一钱茯苓二钱六神曲三钱焦楂肉三钱川郁金二钱枳实一钱青皮一钱佛手八分藿苏梗各一钱|以上出自《费伯雄医案》|某。营血久亏，肝气上升，犯胃克脾，胸腹作痛。治宜温运。|当归身杭白芍上瑶桂延胡索焦白术云茯苓佩兰叶广郁金细青皮白蒺藜广木香春砂仁降香片佛手片|以上出自《费伯雄医案》|某。胃脘痛，腹胀拒按，按之则痛益甚。抑郁伤肝，肝气独旺，犯胃克脾。夫土受木制，运化失常，食入易滞，气不下通，脘痛腹胀，手不可按。经所谓：有形之食，阻塞无形之气也。脉象左弦右沉，势非轻浅。急宜柔肝理气，导滞畅中。|当归二钱白芍一钱半甘草四分青皮一钱木香五分法夏一钱半砂仁一钱乌药一钱半煅瓦楞三钱延胡索一钱枳实磨冲，五分沉香磨冲，三分|以上出自《费伯雄医案》|某。脘腹绞痛，胸闷呕恶，丑时尤甚，乃肝木旺时也。脉弦数，苔黄，症勿轻视，颇虑痛甚发厥。急拟柔肝调畅中都。|藿梗白芍甘草醋炒柴胡半夏云苓川楝子煅瓦楞吴萸川连陈皮焦谷芽佩兰鲜佛手|以上出自《费伯雄医案》|某。肝气湿热交阻中焦，胃失降和，以致脘痛大发，呕吐不止，胁肋亦胀，脉来弦滑，苔腻，不时潮热。宜抑木畅中，兼苦降辛开。|刺蒺藜淡干姜川连姜夏陈皮云苓蔻仁沉香姜竹茹佛手藿梗郁金|