荣聿敏甥女，己卯年十一岁。九月廿九日诊：感冒并多食荤腻水菱等，寒热起伏旬余，且有便泄，腹痛拒按，口渴，汗出不畅。邪积交阻，表里同病，施治为难。青蒿四钱，滑石五钱，粉葛根二钱，酒炒黄芩一钱，雅连七分姜汁炒，面斛四钱，夜明砂七钱，干莱菔五钱，查肉三钱，野蔷薇花钱半，大腹皮二钱。另红曲八分，乌药七分，于术五分，莪术一钱，郁金六分，研末调服。三十日诊：述知热初汗出已畅，便泄日六次。昨推拿腹痛，积留而正亏，时有呃忒，脉亦虚软而数，面白无华，深恐厥脱。辽红参八分，姜雅连八分，淡芩炭一钱，宋半夏三钱、煨葛根二钱，益元散四钱、红曲三钱，白头翁三钱，查肉三钱赤砂糖钱半炒枯炭，秦皮钱半，白芍四钱，丹参三钱，夜明矾七钱，荷花七片，荷蒂三枚。隔夜预煎，露一宵，晨炖热服。另磨沉香五分，刀豆七分，于术一钱，雄精三分，鸡内金二具，研末，姜汤送服。十月一日诊：寒热间日重轻，今系热重之日，腹痛较减，作呃三次。脉虚数，舌红苔薄。热起懊烦，渴不多饮，溲红，便泄臭秽，昨日三次。虚体邪热挟积，难于攻下，还防变端。红直参一钱，姜雅连八分，淡芩炭一钱，煨葛根三钱，白头翁四钱，查肉三钱赤砂糖二钱拌炒枯炭，益元散四钱荷叶包，红曲四钱，秦皮钱半，白芍四钱，丹参三钱，于术三钱，鸡内金四钱，荷花七片，荷蒂三枚。山黄土三两，楮叶五十片，煎汤代水。红灵丹一分冲服。二日诊：瘅疟，红痢臭秽，热重时口渴较多，动则自汗，倦怠嗜卧，不思饮食。脉右数大，左濡小。正虚伏热挟积，再清气营伏热，并清肠秽。北沙参六钱，川连七分，涤芩炭二钱，白头翁五钱，益元散四钱荷叶包，生地榆五钱，侧柏炭四钱，秦皮钱半，银花四钱鲜生地洗净六钱同打，柴胡六分，夜明砂六钱，生石膏九钱，黑山栀三钱，甜茶三钱姜汁炒。山黄土五两，楮叶三两，煎汤代水。红灵丹九厘，琥珀五分，研末另服。晨服露水，温一杯。三日诊：瘅疟稍轻，红痢稍淡，溲如赭石汤，嗜卧神乏，口渴较减。脉数左盛，舌红，尖微灰，鼻衄。正虚热恋，冲脉之血外泄。再清气营伏热与肠秽。鲜沙参七钱，川连八分，淡芩炭二钱，知母钱半，生石膏九钱，生地榆五钱，鲜生地八钱洗眼花三钱同打，侧柏炭三钱，黑山栀三钱，柴胡六分，夜明砂六钱，白头翁五钱，益元散四钱，甜茶四钱姜汁炒。另葎草二两，楮时三两，地锦一两洗，煎汤代水。另炒槐蕊一钱，牛角■二钱煅，藉节炭一钱，化毒丹四分，研末，分三次冰糖汤送服。五日诊：瘅疟经直清伏暑，且饮秋露，已大退。红痢转黄，溲赤，脉数而弱，舌红较淡，鼻衄已止，干燥少涕，嗜外神乏。正虚邪积未清，还防虚变。鲜沙参七钱，石斛四钱，炒麦冬三钱，白芍四钱，生地榆五钱，侧柏炭三钱，白头翁四钱，秦皮钱半，猪苓二钱，银花三钱，炒淡芩二钱，生甘草梢八分，戊己丸一钱。此后痢减，服燕窝根汤，食加，渐愈。|