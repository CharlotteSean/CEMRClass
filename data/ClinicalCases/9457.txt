周荣甫君，年四十一岁。业商。一月二十五日诊。|病名：盲肠痈。|原因：饱食之后，遽作剧烈劳动，致食物侵入盲肠，积久不运腐败，酿成肠痈。|证候：少腹疼痛，已将一月。近日加剧，有红肿发热之象，按之极痛，右腿不能屈伸，脚胫红肿，形寒壮热，面白盗汗，胃呆，吐泻不纳。|诊断：脉数，舌质淡白。脉象数，是盲肠酿脓；舌质白，乃血液受伤，真虚邪实，治颇棘手。|疗法：活血通肠，解毒排脓为主。|炳按：凡大肠生痈，卧时右足屈不能伸。小肠生痈，左足屈不能伸，伸则肠吊痛异常，以此为辨。|处方：当归三钱生白芍三钱生甘草一钱冬瓜仁三钱米仁八钱银花三钱丹皮二钱杜红花三钱桃仁三钱参三七一钱研吞蒲公英五钱生黄芪五钱|次诊：一月二十六日。二便通畅，腹痛未已，潮热略退，昨寐尚安，足胫酸软。脉缓，舌红，前方既已奏效，仍宗原加减。|次方：银花三钱生甘草一钱蒲公英五钱桃仁五钱杜红花三钱生黄芪五钱丹皮二钱赤芍三钱当归尾三钱枳壳一钱淮牛膝三钱|二诊：一月二十七日。脉缓，舌红，热退，胃强，腹痛较瘥，腿胫屈伸已利，脚面溃烂，毒从外泄，病势减轻。用扶元败毒法。|三方：生黄芪五钱防风一钱炒白术三钱当归三钱生米仁八钱川牛膝三钱丹皮二钱银花三钱生甘草一钱白芷二钱杜红花三钱木瓜二钱|四诊：一月二十九日。脉缓，舌红。胸腹满痛，脚面溃烂流脓，寒热未尽，肠道传导失职，积滞未清。用宣通法。|四方：陈皮一钱制半夏三钱带皮苓四钱生甘草一钱参三七一钱香附二钱川楝子三钱元胡索三钱炒白芍三钱泽泻三钱当归三钱|效果：服后，寒热退，脚上脓水减少，渐痊。|炳按：盲肠痈，亦当清热化毒，润大便为要。|