险症猝发，两手脉已沉伏，牙关紧闭，手足瘈疭，神识已昏。此为闷疫，乃热毒炽盛，逼乱神明，势欲内闭。应急事转关法，必俟神清脉回庶望转机。|犀角尖八分，磨冲鲜生地五钱金银花三钱石菖蒲一钱黄郁金二钱香豉三钱，炒益元散三钱，荷叶包金汁一杯，冲粉丹皮二钱|地浆水煎服，并灌紫雪丹八分。|药后势略松解，神识稍清。惟壮热不退，烦躁尤甚，口中大渴引饮，四肢仍未温和，冷汗时出，舌苔腻滞而黄，脉形沉细。乃转关后热邪外泄，燥火用事，致有种种见症。拟仿河间法，主以甘露饮。|生石膏八钱飞滑石四钱白茯苓三钱猪苓二钱晚蚕砂五钱桂枝七分|水同煎服。|病机已转，邪势未退，是以身常恶热，口渴喜饮，胸腹痞胀，四肢冷而不和。急宜清热泄邪以杜反复之变。|川连六分，吴茱萸拌炒石菖蒲八分仙半夏一钱枳实一钱，炒焦淡竹茹一两淡黄芩八分，酒炒苏叶四分枇杷叶二钱鲜水芦根五钱|病由惊恐而得，经年末痊，脉芤兼滑，手足抽掣，不耐烦劳。由心营不足，痰涎乘虚袭入，拟以补心温胆两法参治。|人参一钱五分元参一钱五分丹参一钱五分五味子七分天门冬一钱麦门冬一钱白茯苓二钱白茯神二钱酸枣仁一钱五分远志一钱五分当归身二钱淡竹茹三争制半夏三钱桔梗一钱生地三钱枳壳八分柏子仁一钱炙甘草八分橘红八分石菖蒲一钱|