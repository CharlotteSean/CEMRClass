0300
佚名|陈右。新寒引动厥气，经行中止，血为气滞，少腹作痛拒按，日晡寒热，稍有咳嗽，姑拟疏邪理气，祛瘀生新。|紫丹参二钱炒赤芍二钱金铃子二钱延胡索一钱云茯苓三钱制香附钱半春砂壳八分生蒲黄包，三钱五灵脂钱半绛通草八分光杏仁三钱象贝母三钱青橘叶钱半，两头尖，酒浸包，钱半|二诊：少腹痛较减，腰脊酸痛，日晡寒热，稍有咳嗽，新寒外束，肝失疏泄，宿瘀交阻，不通则痛，再宜疏邪理气，祛瘀生新。|炒黑荆芥一钱金铃子二钱延胡索一钱赤茯苓三钱春砂壳八分制香附钱半紫丹参二钱生蒲黄包，三钱五灵脂钱半藏红花八分光杏仁三钱象贝母三钱绛通草八分两头尖酒浸包，钱半/|