0303
张右。产后两月，营阴未复，重感新邪，内停宿滞，肺胃为病，形寒身热，有汗不解，脘痞作痛，纳少泛恶，且又咳嗽，经行色紫，舌苔白腻，脉象左弦右濡。标邪正在鸱张，不能见虚投补，姑拟疏邪消滞，和中祛瘀，病去则虚自复。|炒黑荆芥一钱五分清水豆卷四钱赤茯苓三钱金铃子二钱光杏仁三钱仙半夏一钱五分延胡索一钱嫩前胡一钱五分象贝母三钱枳实炭一钱茺蔚子二钱带壳砂仁八分炒谷麦芽各三钱佛手八分|二诊：形寒身热渐解，脘痞作痛，咳嗽则痛辄剧，纳少泛恶，小溲短赤，经行色紫，舌质红，苔薄腻，脉左弦右濡。产后营阴未复，外邪宿滞，挟肝气横逆，肺胃肃降失司。投剂合度，仍拟宣肺化痰，理所畅中。|嫩前胡一钱五分赤茯苓三钱川楝子二钱象贝母三钱仙半夏二钱炒枳壳一钱延胡索一钱茺蔚子三钱川郁金一钱五分光杏仁三钱春砂壳八分绛通草八分台乌药八分炒谷麦芽各三钱|