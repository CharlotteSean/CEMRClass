梅翁幼郎，夏间患感证，见其发热口干，舌|苔白腻，知有伏邪，思膏梁稚子，提携捧负，邪|何由受。询其乳媪，据云：“向系楼居，近缘天|暑，移住地房，霉气甚重，病因此受，亦未可|知。”予曰：“是矣。盖霉湿之气，从口鼻吸入，|伏于膜原，酝酿为热，自里达表，不比风寒客|于皮毛，可以辛温发散而治也。”初用淡豉、苏|梗、鲜藿香、秦艽、广皮、桔梗、连翘、甘草、|通草之属。芳香解秽，辛凉透邪。服药热甚烦|渴，舌苔转黄。方除苏梗、广皮，加入黄芩、黑|栀、赤芩、泽泻，热渴不止，舌色欲焦，予素|手战，渠宅视恙，方俱心树兄代书，乃谓之曰：“此证热势炽甚，非白虎汤不得去病。”心兄云：“据证应用此方，但白虎之名，俗多恐畏，或至明日如病不减，再进如何？”予曰：“拯溺救焚，急不及待，今舌欲焦，邪热燔灼，胃津已伤，倘到明日，舌若变黑，而成胃实，则非白虎所能胜任，再投承气，岂不更骇听闻？”因将病原治法，细与渠宅说明。当用石膏一两，知母一钱，并加滑石、芦根，其余栀芩等味，分量均照前加重。次日复看，身热较轻，舌焦亦润，但病来势暴，若骤松手，恐其余烬复燃，仍守原方，再服一剂，转用沙参、玉竹、麦冬、丹皮、石斛、料豆、梨汁、芝麻养阴濡液而痊。|