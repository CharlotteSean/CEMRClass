周小苓赴省应试，夜宿逆邸，感梦而遗。次日又伤暑热，自饮火酒数杯，不解。医误以香燥发汗之剂，重竭其阴，身遂大热。比至省，急延予入诊，则体若燔炭，骨瘦如柴，两目炯炯，如丧神守。诊脉，两手空数，左尺尤甚，但重按至骨，两尺尚有一丝神，气如晴丝之■于太空，知尺脉犹属有根。乃告之曰：“病由内伤而致外感，法当养阴，所谓补正所以托邪也。今脉虽恶，而尚不至犯，病虽重，可药而愈也。”拟大剂生脉散，加阿胶三钱，龟胶三钱。盖以暑热伤肺气，梦遗伤肾精，燥药耗心之液，火酒动肝之阳，故以生脉补心肺，而加二胶以养肝肾也。五剂而知，乃改投滋肾疏肝之剂，以东洋二钱元武胶三钱阿胶二钱大生地七钱连心冬八钱羚羊一钱鳖甲二钱当归三分十剂而热退，但身出白疹甚多，此阴液已足，托邪外出，但阳气衰微，无力运送，故着而为■。因拟东洋二钱茯苓三钱苡米三钱淮山三钱|桂枝三分阿胶二钱制草一钱羚羊一钱四剂而退。复以镇心敛神之剂善其后，约二月余，始觉平复。凡诊虚损及危急之证，脉当候至五十动以外，觉小有变，即当明告以故，否则一时暴脱，易被无识姗笑。|