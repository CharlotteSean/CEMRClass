以翁乃郎年五岁，夏月病逾两旬，诸药罔效，发热不退，汗多口渴，色白肌瘦，切脉虚数无力。阅前方悉皆清散之属。翁问：“病势何如？”答曰：“极重。”又问：“此为何病？”予曰：“暑病也。初治甚易，医不如法，热久伤阴，元气被伐，犹幸肝风未动，急宜养阴保金生水，尚有生机。”方用首乌、料豆衣、扁豆、沙参、玉竹、麦冬、五味、石斛、茯苓、丹皮，令取稻露煎药，守服四剂，汗止热退。更进麦易地黄汤，神采渐转，惟饮食欠旺，参用六神散，餐加无复。|