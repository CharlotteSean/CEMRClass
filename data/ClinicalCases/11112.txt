0302
腊月，本城，屠氏媳怀孕，如月足分娩，尚少半月之数，因而劳力数天，腹中作痛，人人知产矣。而婆云未足月，乞先生细为切脉。邀余时，有二鼓后，诊其脉左大右无，重按细丝若脱，当命该媳急速服药，恐痛甚有扪胎之患，小儿决难保矣。随书方用荆芥、菟丝、当归、木香、炮姜、川断、橘红、法夏、川芎、茺蔚、红花、肉桂，一剂。及四更产一死儿，举家惶而反喜，喻为先生之赐矣。是症稍有不洽，两命难全，全在乎神而明之，存乎其人也。|