0502
宁波一妓，年三十余，患广疮，外科始用升药，疮虽愈而毒聚于咽喉，腐溃绵延，小舌烂尽，通于鼻孔，服寒凉药数百剂，以致面色■白，同于枯骨，声哑肤寒，连唇舌俱呆白色。腹胀便溏，脉象沉细虚软，萦萦如蛛丝，延余诊之，余曰：“寒凉过度，脾胃伤败，阳气消减，将登鬼录，先保命根，休议其病。”遂用附、桂、茯苓、于术、参、芪、姜、草等温补之。服十余剂，渐有起色。饮食、腹胀、便溏悉愈。乃以人参养荣汤、朝服五宝丹以化其毒，吹以珠黄散。始终用温补药加化毒之品。至月余而诸恙皆愈，烂孔平满，但烂去小舌，不复生耳。|