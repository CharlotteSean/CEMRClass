佚名|郭世兄。疫喉痧四天，痧子虽布，额鼻不显，发热得汗不多，口干不多饮，泛泛呕恶，舌干燥无津，脉象濡滑而数，项颈痧毒偏左肿硬疼痛，咽喉焮红，内关白点。风温疫疠之邪化热蕴袭肺胃，厥少之火上升，阴液暗伤，津少上承。自服蓖麻油，大便溏泄，亦热迫湿泄也。症势非轻，急宜生津清温而解疫毒，尚希明正。|天花粉三钱京玄参一钱五分薄荷叶八分大贝母三钱荆芥穗八分熟石膏三钱甜苦甘草各五分炙僵蚕三钱银花四钱连翘壳三钱净蝉衣八分板蓝根二钱鲜竹茹各一钱五分活芦根一尺|二诊：疫喉痧五天，痧子布而渐多，身热得汗不畅，口干不多饮，咳嗽，府行溏薄，项颈结块疼痛，舌质淡红，脉象濡滑而数。疫疠之邪，化热生痰，逗留肺胃，厥少之火升腾，阴液暗伤，津少上承，还虑增剧。仍宜辛凉清解疫毒，尚希明正。|天花粉三钱京玄参三钱薄荷叶八分蝉衣八分荆芥穗八分甜苦甘草各五分金银花三钱炙僵蚕三钱连翘壳三钱生赤芍三钱大贝母三钱板蓝板二钱鲜竹叶茹各一钱五分鲜茅芦根各一两|三诊：疫喉痧十天，痧已回，昨有鼻衄如涌，名曰红汗。身热较轻，不欲饮，舌质红绛无津，项颈颊车结块，肿硬疼痛，势成痧毒，虑其酿脓。痧火由气入荣，逼血妄行，痰热蕴结阳明之路，血凝毒滞，还虑增变。今宜生津清荣，解毒清温，尚希明正。|鲜石斛三钱天花粉三钱京玄参一钱五分川象贝各二钱冬桑叶二钱粉丹皮二钱生赤芍三钱板蓝根二钱甘中黄八分金银花四钱连翘壳三钱犀角片三分鲜竹叶三叶张鲜茅芦根各一两|