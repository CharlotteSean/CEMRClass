陶，二四，伏热在内，时交冬至，阳气内动，相因为病，咽喉燥痛，痰涎缠绕，渴饮冷水，咳嗽痰血，入暮寒热，舌白如垩，脉来细数，此实火证。非大寒之剂不能疗，莫谓寒冬怕用寒剂，舍时从证，古贤有之。|石膏八钱川连一钱丹皮一钱五分生地三分麦冬二钱杏仁三钱薄荷一钱五分橘红一钱连翘一钱五分甘草四分|服下即吐痰涎碗许，诸病减半，再剂而愈。/|