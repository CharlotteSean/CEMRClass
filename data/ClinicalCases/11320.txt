0303
某右。初诊：新产阴气下泄，阳气上冒，日晡至戌亥，阳明胃衰，厥阴肝横，肝血无藏，气冲扰膈，致心下格拒，气干膻中，神乱昏谵，若恶露冲心则死，回生丹咸苦直达下焦血分，用过不应，谅非瘀痹。初由汗淋发热，凡外感风邪，邪滞汗解，此热昏乱，即仲景所谓新产郁冒也。倘失治必四肢牵掣如惊似风痈则危，议从亡阳汗出谵语例用救逆法。|生龙骨桂枝生牡蛎淮小麦炙甘草南枣|二诊：气从涌泉、小腹中直冲胸臆，而心下痛、巅晕、神迷，此肝肾内怯无以收纳自固，每假寐必魂魄飞越，惊恐畏惧，救逆法镇阳颇应，但稍补虚宁神、益之固之耳。|人参龙齿枣仁茯神炒黑杞子黑壳建莲紫石英一两，捣碎先煎代水。|三诊：两法皆效，下元虚损无疑，八脉无气把握，带下淋漓不止、梦魂跌仆，正经有下虚则梦坠也，议镇固奇脉方。|人参龙齿枣仁茯神桑螵蛸炒黑远志紫石英煎汤代水|