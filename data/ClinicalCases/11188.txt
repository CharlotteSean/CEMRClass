柳，太阳伤风，眩晕，脉浮缓模糊，左尺少紧。|桂枝三钱防风三钱杭芍三钱细辛六分炙草钱半生姜二钱黑枣三枚|产后月余，经水淋漓不止，时或暴下鲜血，头眩身浮，口渴不食，腹无痛楚。两尺滑短无力，滑为血虚，短为气虚。两关缓涩无力，为气血两虚。峻补气血，是为正法。|大熟地八钱阿胶珠三钱炮姜炭一钱炙绵芪五钱当归身二钱靳艾叶二钱乌梅炭一钱正丽参三钱杭白芍三钱炙甘草二钱血余炭三钱砂仁末一钱|三剂血全止，脉症均见递减，口渴渐止，饮食照常。因肝木虚阳上窜，头痛如劈。左关浮滑带数。固补之中参入镇肝，服八剂。再拟丸方善后。|乌鱼骨五钱甘杞子四钱正于术三钱杭白芍三钱阿胶珠二钱高丽参二钱大熟地五钱炙甘草钱半生牡蛎四钱砂仁末一钱|