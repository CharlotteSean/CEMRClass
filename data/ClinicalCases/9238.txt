赵安书上舍内人，左手掌背微肿，左指胀痛，屈伸不利，右肢肩胛手臂皆酸痛。此血虚风动，病在肝与心包络所循之经，女人右属血虚也。诊脉缓细，按细为虚，缓则为风之明征也。但体肥必兼痰湿，补血熄风，佐以祛痰除湿。|黄芪当归乌附尖泡安桂防风泡南星桑寄生乳香去油大活血姜汁晚间吞活络丹二钱|此方服四帖，右手稍能升举，服至十余帖，肿消痛减，后用十全大补汤加鹿茸而全愈。|即所见之症与所诊之脉审究得清，用药自无不合。|