周炳元之侄女，年二十，适许坊杨某。因热病服硝黄峻攻之剂，遂致堕胎，发热大渴，头痛如裂，眼目昏暗，心腹疼痛，大汗不止，头摇手搐，诊脉浮洪而大，按之空虚，是气血大伤，阴阳两脱之候。急用丹溪产后大补气血法。|酒芪一两当归三钱党参八钱白术五钱附子五钱，包干姜钱半，炮黑炒荆芥一钱甘草一钱，炙安桂心六分龙眼肉四两同煎，滤浓汁，频频温服。又口渴勿与茶水，只服汤药，或间服童便一小杯对热酒冲服，此真脱证，产后危险之极，倘再投凉药，命在须臾，必无救矣。因证危方峻，恐不敢进，故叮咛若此。|又连进大补气血之剂，昏冒少可，渴止痛缓，汗止热退，逆候差除，足征峻补之验。诊视丝毫不紊，可许无忧。今六脉反见细弱，显属真虚之象，致头摇如眩，目跳如■，是伤风使然。因产后正气一虚，风邪乘虚而入。又少腹尚有阵痛，必有停瘀未清也。法宜补血祛风，兼佐行瘀。|黄芪炙当归川芎丹参荆芥炭天麻煨白附钩藤肉桂甘草炙|误用硝黄峻攻，以致阴阳两脱，不用大剂补法，亦难挽回，产后气血两虚，误下之不可，误汗之不可，此可为鉴。寿山|