0300
魏庆增之妻俞氏，年约三十余岁。九月三日诊。|病名：停经似孕。|原因：经停十月，腹大微胀，病者自拟为孕，初则惮于服药，嗣因时届足月，绝无分娩之象。始悟为病，乃进城求治。|证候：经停十月，腹大微胀，按之坚硬，起居如常。|诊断：脉象沉弦，舌红。证系寒气夹瘀经闭，非妊娠也。|疗法：宗仲景法，用桂枝茯苓丸作汤。|处方：桂枝一钱生白芍四钱桃仁三钱丹皮三钱茯苓四钱|次诊：九月十七日。服桂枝茯苓丸方三剂，经行五日颇多，腹胀逐消。脉弦滑，舌红。用湿暖子宫法。|次方：当归三钱白芍三钱川芎三钱香附三钱茯神四钱艾叶一钱小茴香二钱大生地三钱淮牛膝三钱桃仁三钱杜红花三钱吴茱萸三钱|效果：服后身健，嗣后经水调畅。|炳按：停经腹胀，当通瘀活血以行经，得经水畅行，瘀滞尽去，胀无不退矣。|