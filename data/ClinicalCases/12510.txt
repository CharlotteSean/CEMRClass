周镇|福生轿役，佚其姓，蓉湖庄。癸丑三月，其子年十三，患温邪挟积，绵延至二旬外。热恋渴饮，咳嗽痰多。脉洪，舌红中有薄白。察前医处方，由银翘散而白虎汤，均已用过。谛思其故，风为阳邪，辛凉及甘寒已进，曷以热仍不退。因按其腹，■上手即呼痛。乃知积横于中，气不舒展，浊邪熏蒸，津化为痰。不祛其积，邪不得撤。因疏连翘、黑山栀、杏仁、象贝母、淡芩、薄荷、竹叶、风化硝、枳实、竹茹、瓜蒌仁。另鲜梨汁、地栗汁、萝卜汁等温服。便解渐通，热渐退凉，不数剂而愈。|张姓子，年十余龄，住仓浜吴宅。己未十二月，身热，头痛如劈，由榻上跌仆即厥。其家人掐人中，片时，微醒。延诊。脉弦数不扬，口噤苔白，痰沫上涌，按脐腹冲任脉动跃异常。即掐其左手背威灵穴，知痛，口不能言。据症情，似脑疫也。痰涌须先驱痰。先疏制雄丹、皂角末、白矾、郁金末，竹沥调，先灌以开痰。遂续拟清脑凉肝开闭之法。桑叶、丹皮、钩勾、滁菊、远志、竹茹、竹黄、羚着片、丝瓜络、藁本、荷叶、陈胆星、菖蒲、至宝丹等。痰降神省而愈。此时疫症多不救，一剂即庆更生，幸|