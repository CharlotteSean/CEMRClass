陈妪，年七旬，左脉洪大而数，潮热自汗，头目昏痛，鼻干唇紫，口渴，咳嗽，胸满，能食，便闭，病越旬日，此阳明中风之证。古人谓，胃实则潮热自汗，例在可下，但胸满，头汗，尚有表邪未除。议先进柴葛解肌法一二剂，再商下法。|柴胡葛根白芷川芎桔梗杏仁厚朴枳实甘草青葱管|又十六日，连进柴葛解肌法二剂，表邪已退，稍能安神，惟胸闷，便闭，脉沉实，宗仲圣发热汗多者，急下之，大承气汤。|喻嘉言曰：营卫交会于中焦，论其分出之名，则营为水谷之精气，卫为水谷悍气，论其同出之源，则混然一气，何繇分孰为营，孰为卫哉？惟风惟阳，阳能消谷，故能食，卫为阴，阴不能消谷，故不能食，以此辨别阴阳，庶几确然有据耳。|