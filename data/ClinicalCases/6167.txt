0005
张。胁痛胀，少腹肿硬，误服攻荡劫剂，胀剧，气注睾丸，脉沉小，右弦涩，乃肝失疏泄，气郁留浊。治先理肝以泄浊。厚朴七分、小茴香、青皮各钱二分、枳壳钱半、茯苓、橘核各二钱、大腹皮三钱、延胡八分、椒目廿粒、车前子三分。四服胁痛疝坠俱止。但腹右硬痛不任偏卧，食不加胀，二便如常，按脉论症，单胀何疑。然病因脏损，治在通摄兼施。厚朴五分、枳壳钱半、牡蛎、茯苓各三钱、归须、橘核各二钱、牛膝一钱、桂心三分。四服症平。后仿肾气丸，用牛膝、车前、桂心、茯苓、山药、当归、牡蛎、白芍、萸肉，蜜丸。愈。|