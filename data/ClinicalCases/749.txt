安昌姚。暑湿伤气，呕渴身热，大便自利，脉弦濡数，舌黄滑，腹痛。症非轻藐，宜清热和中。候正。七月十八号丁未初五日|藿梗二钱焦六曲四钱炒黄芩钱半天花粉三钱六一散四钱，包连翘三钱枳壳钱半佩兰三钱银花三钱石菖蒲八分大豆卷三钱|清煎三帖。|又：清热和中，自利呕渴悉差，脉濡，右弦数，舌黄滑，身热已缓，头晕耳呜。仍遵前法加减为稳。七月廿二号丁未初九日|广藿香钱半苦丁茶钱半条芩钱半省头草三钱六一散四钱扁豆衣二钱赤苓四钱通草钱半银花三钱连翘三钱焦山栀三钱|清煎三帖。|史介生按：暑湿兼秽，由口鼻吸受而伤气分，渐入膈膜，下渗大肠，以致呕渴身热，腹痛自利。故以清热和中之剂，诸恙悉差。次诊头晕耳鸣，是属肝胆余热，上犯清窍，而治法注重上焦湿热，亦是良方。|