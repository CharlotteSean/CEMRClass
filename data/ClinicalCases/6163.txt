徐晴圃中丞，住闽藩时，如君抵暑，即胁肋痛胀，寒热骨蒸，烦渴吐酸。诊脉虚弦数，此系血虚肝燥，经脉阻滞，气逆不调，火郁肝经，非受客邪也。凡胁痛之病，本属肝胆二经，以二经之脉皆循胁肋故也。宜进八味逍遥散，加白芥子、乌药以抑肝气，兼以调经养血。遂服三帖甚效。继用小营煎（当归、芍药、枸杞、炙甘草、熟地、山药）加制香附、枣仁、茯神，服数帖而安。|