0602
邑西莲坡村，王广文子，年七岁，六月旬随母吊丧，归家即病。上吐下泻，指甲微青，精神昏愦，如中鬼祟状。某医以为霍乱，针十余处，又服霍香正气散，病如故。迎余诊治，六脉离乱，毫无统绪。王肯堂先生云：“脉无统绪离乱者，乃客忤病也。”余想客忤属秽恶之气，人中此气，闭塞心窍，神明昏乱。奈小儿正在吐泻，药不能进，欲辞不治。儿母含泪苦求，余不得已，忽忆古云“香能辟秽气”。遂用麝香0. 3克，广木香6克，苍术6克，白芷10克，山奈10克，牙皂3克，辰砂6克，明雄10克，丁香3克，郁金10克。共十味，研为细末。用一火盏，置小儿面前，药面频频撒之，烟冲儿面，一时许，忽得四五喷嚏，吐出稠痰盅余，遂能言，不数日痊愈。|