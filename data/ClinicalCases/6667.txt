0005
附：口僻|一人于春初忽患口眼歪邪，右目及耳根俱痛，右颊浮肿，六脉弦数，此系阴分有亏，内热生风及痰涎为患也。治痰先清火，清火先养阴，最忌风药燥剂。用广皮、苏子、天冬、甘菊、白芍、连翘、贝母、花粉、鲜沙参、天麻、甘草加姜汁、竹沥、童便。饥即进服，日服二剂。服后一日加怀生地，又隔一日加川牛膝、黄柏，又隔三日去连翘加石斛、五味、扁豆、干葛，又隔五日去天麻、干葛、扁豆，加莲肉，又加枣仁。照前方出入加减至五月尽而病殆愈。前方曾加人参二钱，服二剂，觉浮火上升，故即去之。|