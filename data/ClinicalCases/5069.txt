0002
奚某，用介宾先生化肝煎法，原欲其化气化火，化有为无也。乃下坠之气，依然不松。脉关弦，右部微滑。良以浊在府中，浊不得泄，致肝木之气不能和协。暂不破泄府浊，以观动静如何。|冬瓜子光杏仁生苡仁青芦管小温中丸三钱、药汤送下|二诊：胀气稍舒，大便未解。|冬瓜子云茯苓光杏仁盐竹茹青芦管枇杷叶小温中丸|三诊：气之攻筑，虽退十三，而胀坠不舒，仍所不免，大便艰涩。浊得渐泄，而肾虚木旺再进金匮润补法。|炒全当归三钱生姜三片精羊肉一两五钱，煎汤去油沫代水煎药|四诊：泄浊之后，坠气较松。然肛门仍觉不能收摄，气冲作呛。脉细带涩。府浊虽得稍泄，而病久肾虚，阴不固涩，以此而呛咳不退。再摄其阴。|炒熟地五味子光杏仁当归炭砂仁|菟丝子盐水炒青蛤散制半夏广皮|