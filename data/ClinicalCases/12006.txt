0502
徐某，年五十，喉痹咽痛，妨食拒纳，如有物碍阻。服寒凉清咽，反加泄泻，而咽痛愈甚，显属龙相上腾，非泛泛客热，最不宜治，姑拟壮水以制阳光一法，试服之何如？|熟地云苓淮山萸肉丹皮泽泻龟板牛膝|又：昨据来札所述喉痹病状，拟进之方，因未临诊视不敢遽投。兹诊脉沉小无力，视喉内淡白，痛而拒纳，气喘声微，小便清长，大便滑泻，此火虚于下，格阳于上，乃无根之火，即肾中之真寒也，非温补命门不可，议景岳镇阴煎，引火归元也。|大熟地川膝甘草泽泻熟附子肉桂水煎冷服，一帖痛减，三帖全愈。|虚火上炽，必引火归元方效。即此见，仓卒向医素治而不将脉细诊，亦难药与病符。寿山/|