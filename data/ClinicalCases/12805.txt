0601
佚名|张小。痧子已回，身热已退，夜不安寐，稍有咳呛，脉象濡小而数，舌质淡红。阴液已伤，虚火易升，肺胃宣化失司。今拟仿吴氏蒌贝养营意，清养肺胃，而化痰热，更当避风节食，则不致反复为要。|川贝母二钱瓜蒌皮三钱京元参钱半天花粉三钱朱茯神三钱桑叶皮各钱半光杏仁三钱生赤芍二钱冬瓜子三钱嫩白薇钱半|