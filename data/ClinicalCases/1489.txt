0000
一人年三十余岁，三月终旬，从徽至扬，寓方鸿宇店中，得感寒症，腹中微痛，泻泄一日三、五次，恶寒发热，头痛，腰腿俱疼。医用化滞胃苓，而热益甚，谵语烦燥。予脉之，两手战栗动摇而不可诊，右手脉大于左，左脉细小而散乱，据脉乃属内伤。询之，并无劳碌房事之类，但热甚，头痛不安。予曰：“古人有凭脉者，有凭症者。今此外症居多，皆系寒邪，宜凭症为主，虽然作泻，亦乃协热而利，非关滞也。”用羌活冲和汤加紫苏、姜、葱。汗出身凉，头痛皆除，泻亦旋止。若执人迎气口之说，不无多误。|