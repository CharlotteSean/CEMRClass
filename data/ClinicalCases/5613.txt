马。素是湿体，肺气不利，鼻塞不闻有年。今春脐下动气上振于心，卧不成寐。脉细、左关弦硬，舌苔满白。肝肾不足，阳明湿痰不清，痰结于中，清阳之气不能上升。拟用温胆汤加味主之。|法夏枳壳丹参川贝母甘草藿梗秫米茯苓白术合欢皮竹茹北沙参|二诊：脐旁动气已久，脾湿上腾，清阳不展，阴气不能上乘。舌苔满白，胃为痰阻，彻夜不寐，拟用十味温胆汤加味主之。|半夏远志枣仁枳实茯苓沙参石斛黑料豆白术陈皮炙草竹茹|／|三诊：不寐之症有十数条，《灵枢》以阳气不得入于阴，故目不瞑。腹有动气，上及心胸，卧不成寐。肝肾阴亏于下，冲阳扰动于中，面有油红，阴不敛阳，水火不能交济。拟培肝肾，以摄冲任。|南北沙参生熟首乌川连生熟枣仁川钗石斛红绿豆生炙草百合肉桂赤白芍龙齿龙骨|四诊：脉象细而缓，沉候带弦，缓乃脾之本脉，土虚生湿，沉候弦者，阴伤气不和也，脾处中州，为化生气血之脏，脾虚不能布精于胃，子令母虚，神不归舍，彻夜不寐。始进和胃，继交心肾，均未得效。拟从心脾进治。|孩儿参山药白术陈皮蔻仁归身夜合花白芍佩兰红枣生熟枣仁浮小麦益智仁盐水炒远志甘草水炒|