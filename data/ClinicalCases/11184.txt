北门，邱大妻。产后胞衣不下，恶露不清，面色■白，身热入夜尤甚。其翁并其生父皆医生，无法为辞，乃转友商请余诊。其脉弦涩，神昏闷乱，阴液两伤。急与牛膝、瞿麦、木通、当归、红花、桂心、冬葵子、桃仁、丹参，另加黑豆（煎汁）四两、童便三杯、菜油二两，冲入。覆碗未三小时，即下瘀，胞亦随出。此乃和血行瘀药效。越五日，见其生父陈某曰：颇能起居矣，惟稍有寒热，谅无妨。余曰：速调营养肝，不然旬日后热不退，即成脱症耳。不信，果半月后闻厥热动风而殃，惜哉！|