0601
己丑十一月初一日，某男。色暗扁阔，形体太弱，气虚之症，以渴而烦躁，故且与松肌摆毒。|苦梗三钱生石膏六钱芥穗八分连翘三钱南查炭一钱红花八分银花二钱人中黄一钱芦根三钱知母炒，一钱煮二小杯，分二次服。|初二日：重险痘二天，既气虚而又毒重，泄泻舌绛，烦躁汗多。勉与凉血摆毒，须避滑润。|生石膏一两犀角三钱凌霄花三钱紫花地丁五钱丹皮三钱炒黄芩二钱金银花五钱连翘三钱人中黄一钱五分苦桔梗三钱川连酒炒，一钱白茅根三钱|初三日：重险痘三天，毒遏不发，正看似少，傍看甚多，身半以下甚显而赤，头面甚暗而平，即系毒参阳位，合之舌绛烦躁泄泻，势非轻浅。|紫花地丁五钱银花五钱凌霄花三钱云苓皮三钱犀角三钱炒山连一钱苦桔梗三钱丹皮三钱人中黄一钱五分炒黄芩二钱桑叶三钱白茅根三钱|初四日：重险兼逆痘四天，毒参阳位。昨日大用凉血解毒，今日大有起色，头面颇长，但攒簇太多，根公顶平。毒重气虚，虽当补托，然必清出地界，七日气血用事再商；舌绛不渴，邪归血分，故不用石膏，而加甘润。|紫花地丁五钱犀角三钱金银花五钱细生地五钱丹皮四钱苦桔梗三钱凌霄花三钱麦冬不去心，三钱人中黄二钱猪尾膏一酒杯，加入麝香五厘，研细冲桑叶三钱白柔根三钱|初五日：重险痘五天，昨用凉血败毒甘润，今日津液颇回，痘亦充长，但平顶尚多，大便频溏。议于凉血败毒之中，少加提顶理脾，去甘润，扶过明日至七朝，能用补托，可望有成。|苦梗三钱紫花地丁三钱丹皮三钱银花三钱云苓皮三钱白芷二钱犀角三钱广木香一钱皂针二钱防风二钱人中黄一钱煮三杯，分三四次服。|初六日：痘六天，已有行浆之势，大便仍频。可少与补托，兼之实脾。|人参五分云苓块三钱防风二钱绵蓍五钱广木香一钱白芷二钱於术一钱五分炙甘草二钱煮三杯，分三次服。|初七日：七天，浆虽已行，但色淡皮薄，大便溏，气虚之至。重用补托，浆虽不能十分满足，必须八成方妙，男子故也。|炙绵蓍八钱辽参二钱广木香二钱云苓块三钱於术炒三钱肉果霜三钱姜半夏三钱白芷三钱炙甘草三钱诃子肉煨，三钱广皮三钱浓煎四大茶杯，一时辰服半杯。|初八日：八天，浆行五、六，形势鼓粒，而浆色不黄，微带灰色，四肢空壳尚多。仍须重用温托，成功在此一举。|炙绵蓍一两人参三钱肉果霜三钱云苓块三钱於术炒，三钱诃子肉煨，三钱姜半夏三钱白芷五钱广木香三钱公丁香五分广皮五钱炙甘草三钱浓煎四杯，分四次服。|初九日：九天，浆未足而色灰，虽不咬牙，而微有寒战，虽不泄泻，而大便频溏。与十四味异功散法，减其大者之分量可也。|茯苓块三钱人参五钱肉果霜研细，三钱姜半夏三钱防风三钱诃子肉三钱白术土炒，三钱白芷三钱广木香三钱熟附子一钱肉桂一钱炙甘草二钱公丁香一钱五分广皮三钱煮三杯，分四、五次服。|初十日：十天，浆虽不足，而灰色颇变，间有黄者，大便频溏。仍旧虚寒之象，可怜仍须补托。|云苓块三钱人参三钱肉果霜三钱於术土炒，三钱白芷三钱诃子肉煨，三钱广木香三钱防风二钱炙甘草二钱姜半夏三钱广皮三钱煮三大杯，烤二杯，分六次服。|十一日：十一天，业已收痂，浆未足，大便太滑，十四朝犹系险关，仍不得离补托收涩法。|生薏仁三钱人参一钱肉果霜一钱五分云苓块一钱於术一钱五分煨诃子一钱姜半夏二钱广皮一钱五分炙甘草一钱广木香一钱煮两茶杯，分四次服。|十二日：十二天，仍照前方再服一帖。|十三日：十三天，再服一帖。|十四日：十四天，于前方内去人参、肉果、|