陶谨之家妇，两年来叠见经阻，刻又停经三月，向右半头面耳，下至颈臂时觉烧热蒸蒸。医用苦寒泄火，清血热及通经化瘀之品不验。予按脉微弱，欠神，杳无血热之征。当属冲任虚而失调，以致少阳胆火不靖，肝胃之恙杂见。冲为血海，丽于胃而附于肝者，既非瘀热为患，恣用苦寒破血，未免诛伐无辜，致蹈虚虚之失。自以温养为宜，从冲任奇经，调气活血消息之。症见经年，难期骤效。先用煎剂，觉有验，继以丸缓调，寻愈。|汤药方：醋炒当归身三钱桂心三分牡蛎四钱乌贼骨四钱朱茯神三钱紫丹参二钱黄芪二钱生甘草一钱五分小香附人乳炒，二钱生姜一片饴糖三钱|丸方：炙黄芪三两当归身一两乌贼骨一两五钱蛤粉炒阿胶二两紫丹参一两五钱酒洗白薇一两茜草六钱桂心二钱香附二两朱拌茯神二两炙甘草一两蛎三两龙骨二两煨生姜二钱大麦糖为丸/|