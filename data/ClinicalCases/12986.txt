丙戌九月十四日，色，五岁。秋日燥气化火，现在君火客气司令，故有发痘之孩，本有自汗，何可再以羌活发汗，致令表虚，身壮热，肢厥，舌黄赤，口渴，脉洪大而数，晚间微有谵语，大便结，皆火证也；皮色黄，痘之顶平根松，气虚苗也。先以辛凉松肌摆毒清热，扶过七日，能用补托方妙。|生石膏五钱元参三钱炒黄苓二钱苦桔梗三钱连翘三钱全当归一钱五分牛蒡子二钱银花三钱人中黄一钱五分紫花地丁二钱外紫雪丹六分夜间服。|十五日：险痘三天半，尚未出齐，稍大者业已顶陷，其为气虚可知；虽不大便，未可沉降，与活血提顶摆毒。|次生地五钱苦桔梗三钱全归二钱元参三钱牛蒡子三钱黄芩二钱连翘三钱紫草茸三钱白芷二钱银花三钱人中黄一钱五分煮三杯，分三次服。|十六日：险痘四天，头面颜色虽重，腿脚甚淡，顶陷者不少，大便已见，舌尖有红刺，而苔白柔润易退，谨防大便溏滑，梦语仍有，口仍渴。且与辛凉清上，芳香透络，使火毒及热邪从内达外。|苦桔梗三钱连翘三钱天虫二钱皂角刺二钱银花三钱白芷三钱白茅根三钱杏仁二钱黄芩一钱五分人中黄二钱煮三杯，分三次服。另和服局方至宝丹一丸。|十七日：五天，陷者稍起，色渐匀，寐少安，舌苔白腻，是中宫食滞未清；口仍渴，上焦之热未退。仍用前法，兼与和中。|杏仁三钱苦桔梗三钱白芷三钱连翘半壳半心，三钱藏红花一钱黄芩二钱丹皮三钱南查炭二钱广皮一钱五分皂针二钱生甘草一钱五分另服局方至宝丹一丸。|十八日：六天，身半以上清浆七、八，惟退过半，颜色尚属适中，顶平便溏舌白，气虚有湿之征。今日宜轻与补托清上，仍不可少，中焦有滞，必须急急清理，能受外剂厚味方妙。|生绵蓍三钱于术二钱炒神曲三钱苦桔梗三钱白芷三钱广皮炭一钱五分云苓块连皮，四钱银花一钱五分生甘草一钱五分连翘心三钱查炭三钱煮三杯，分三次服。|十九日：七日有奇，正气血用事之期，浆行尚不颟预，头面颜色亦佳，身上与四肢微觉稍暗，四末微凉，大便溏，微呕，皆脾阳不足之象。今日疏补为宜，稍加香温托里。|生绵蓍五钱白芷三钱高丽参二钱云苓块五钱查炭二钱广木香三钱炒于术四钱广皮三钱肉果霜去净油，一钱五分姜半夏三钱煮三杯，分三次服。|二十日：八天半，浆不十分浓足，食少便溏，尚觉安静，周身有疼痛之象。气虚而湿重，难于峻补，仍以补脾渗湿为主，稍加宣络定痛。仍须看守防护，不致再有损伤要紧。|生绵蓍五钱于术炒三钱肉果霜一钱五分云苓块五钱半夏三钱广皮炭三钱谷精草三钱白芷二钱炙甘草二钱诃子肉煅三钱浓煎三小杯，分三、四次服。|二十一日：九天，浆未满足，眼开太早，大便稀溏，有痘毒目疾之虞。喜胃开进食，仍宜补涩。|生绵蓍六钱人参三钱肉果霜三钱诃子肉煨三钱于术炒三钱广皮炭三钱谷精草三钱|半夏三钱炙甘草二钱广木香二钱白芷二钱煮三杯，分三次服。|二十二日：浆未满足，即已收痂，气虚火歉，大便已止。且免收涩，与实脾为主。|云苓块五钱人参一钱五分谷精草三钱炒于术四钱半夏三钱五谷虫三钱生薏仁五钱白芷二钱广橘皮三钱广木香三钱煮三杯，分三次服。|二十三日：实脾，兼收余毒。|云苓块三钱于术一钱五分广木香一钱生薏仁三钱银花炒，三钱黄芩炭一钱谷精草三钱归须一钱五谷虫一钱五分|二十四日：气虚湿重之痘，甫经落痂，即作滞下，舌苔白滑，唇淡而宜浮，脾湿之象。与实脾利水之中，不用守药，加微苦兼人血分。|云苓块连皮，五钱猪苓二钱谷精草三钱苍术炭一钱五分白芍一钱五分南查炭三钱广木香三钱黄芩炒，二钱五谷虫三钱炒银花二钱归须一钱五分橘皮炭二钱丹皮炭二钱|二十五日：便后仍有积垢兼血，脉与舌苔唇口较昨日皆佳，并喜眠食均好，神气亦清爽，痂落尚不艰难。一以实脾为主，兼败毒宣络。|猪苓三钱茯苓块连皮，五钱归须二钱赤芍一钱五分广木香三钱桃仁一钱五分黄芩二钱南查炭三钱蝉退去头足，二钱半夏打碎，一钱五谷虫三钱青皮二钱银花炒二钱炒丹皮二钱|二十六日：便后垢腻兼血，脾与小肠寒湿，右脉仍大，好在眠食俱佳。与燥湿宣络。|灶中黄土二两，先煎代水猪苓二钱广木香三钱云苓块五钱归须一钱川黄连姜汁拌炒，六分苍术炭二钱蝉退去头足，二钱南查炭二钱桃仁一钱五分|二十七日：痘后余毒不安，大便中夹有血积红滞，小便白浊，与宣络清湿败毒，兼化浊中清气。|云苓皮五钱猪苓二钱黄芩一钱五分苍术炭一钱泽泻二钱白芍一钱晚蚕沙一钱五分桃仁二钱蝉退去头足，一钱五分五谷虫一钱五分银花炒二钱山连炒黑，八分南查炭二钱煮两大茶杯，分三、四次服。|二十八日：粪后瘀血未净，舌白滑苔，脉滑甚。|猪苓三钱灶中黄土五钱地榆炒炭，二钱泽泻二钱苍术炭二钱归须二钱半夏二钱云苓皮三钱蝉退去头足，二钱丹皮二钱黄芩炭一钱五分煮三杯，分三次服。|二十九日：粪后之血已无，惟舌厚白苔，脉洪滑，小便白浊，湿气尚重。|云苓连皮，三钱生薏仁三钱黄芩炒，二钱猪苓三钱苍术炭一钱五分归须一钱五分泽泻三钱晚蚕炒二钱蝉退去头足，一钱半夏一钱五分五谷虫一钱五分煮三杯，分三次服。|三十日：于前方内加灶中黄土五钱。|初一日：红未见，小便白浊，仍然脉洪大。|灶中黄土五钱云苓皮三钱猪苓二钱飞净滑石三钱晚蚕沙三钱泽泻二钱生薏苡仁三钱五谷虫一钱五分白通草一钱南苍术炭一|