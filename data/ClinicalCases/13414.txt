周某之侄，出麻子声哑，口渴不休，日夜卧床呻吟。|大力三钱，银花八钱，桔梗三钱，寸冬五钱，黄芩二钱，木通三钱，甘葛一钱，百部三钱，白前根二钱，儿茶二钱，硼砂三钱，玄参五钱，三付。|服二付，麻满现声出，不渴，食稍进，服毕病痊。|此麻疹瘖也，发音之本在下而标在上。有内夺而瘖者，其病在本；有窍闭而瘖者，其病在标。麻疹瘖则无在本者，盖麻疹内夹胎毒而外出于肌肉皮毛，脏腑之伤唯肺为甚也。|麻疹之初，往往寒热咳嗽，喷嚏涕泪并见，与外感风寒无异，继则有颗粒绽于皮肤，为外感所无。医书谓麻疹虽为胎毒而多带时行气候者，此也。若表里气郁而不能速发，尽达于皮肤，则非佳兆；或一出即没者，尤为险巇。此症则不速不尽，热毒上壅，以致金实不鸣，故口渴而声哑也。|治麻疹以清肺为主而辅以内外两通，外通则肺气得行于皮毛而邪从外解，内通则肺气得行于二便而邪从下解，《内经》五郁治法皆不通者通之，以平为期也。|热之有余者，水之不足也。有余宜泻，故用银花、麦冬、黄芩；不足宜补，故用玄参；此所谓热者治之以寒，而有者无者并求之也。桔梗开肺窍，大力散热壅，白前降痰壅，百部化痰抑肺气于大肠，木通通窍行肺气于膀胱，甘葛升阳散火以通肌腠，此所谓合者治之以开而内外者并通也。然声哑由于窍闭，窍闭由于热壅，以致痰结。故除以寒治热，以开治合外，更佐以化痰生津之硼砂、儿茶。而硼砂咸能软坚，其力尤峻，盖非此不足以清痰热、化痰结、利咽喉而发声音也。|失热者寒之，本属正治，然实热、郁热、痰热难以概施，故此方分别治之，以期适中肯綮，昔人谓一病有一病之药，询不诬也。|病有邪实而闭者，治宜有开无合，急去邪以存正。《伤寒论》太阳病之不汗出与胃家实是也。此症之内外两郁，实兼有其象，故立方亦参用麻黄承气二汤之意，而以表里两解为宗。用药虽不同，医理则无二也。|