吾友王君复旦妻朱氏，患呕逆证。气息奄奄，势危急，延余诊之。脉微数，述所服温燥药俱不应。干呕，咽中干燥至贲门，欲饮水自救，水入即呕，饮食不进已廿余日矣。余思胃主受纳，其脘通咽，谷气从而散宣。此必胃阴不足，欲散精上营于咽而不能，所以咽燥干呕。加之温燥日进，其阴更伤，法当补养胃阴。倘胃阴一线未尽，或者可效。遂用人参、山药、芡实、炙草养胃，夭精草清燥止渴。濒濒灌入，一服呕平，数剂全痊。|