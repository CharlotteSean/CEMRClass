0105
蔡。脾经素亏，经事衍期，血不养肝，肝木挟痰，上循少阳经络，结为瘰疬成串，交节续增，自颈下连于季肋，约有二三十枚，曾经溃过，时有寒热，乃虚劳根柢也。仿逍遥归脾合而加减。|羚羊角一钱五分广郁金三分川贝母一钱归身一钱五分制冬术一钱制首乌四钱生芪皮一钱五分白芍一钱五分左牡蛎五钱鲜竹茹一钱五分枣仁三钱云苓三钱鲜稻叶三钱元眼肉五枚|又诊：日来疬串痛缓，核俱流动，癸水逾期未至，五心焦热，头目眩晕。培太阴脾土，畅少阳木火以治。|绵黄芪一钱五分杭甘菊一钱川贝母二钱归身一钱五分制冬术一钱五分白蒺藜一钱五分杞子二钱白芍一钱五分枣仁三钱云苓三钱鲜稻叶三钱|