郡庙道士徐兆奎久患三疟，坚不服药，二年方愈。愈后冬月又病伤寒，壮热头痛。医疑冬温，误投辛凉之剂，即昏嘿不省人事。医者以其昏嘿不省，以为热邪内陷，束身告辞。其师杨承宗求治于予。予诊其脉，虚软无神，似数非神，亦为惊惶，但知其疟后中气素亏，误伤于寒，非冬温也。即投温中之剂，一剂稍苏，二剂方醒，三剂乃安。粥饮日渐增加，但膈中似有冷块。即于温中剂内加附子三分，始得平复。调理一月而安。|