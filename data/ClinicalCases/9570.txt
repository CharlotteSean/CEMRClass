陆男脑疽两候，虽已得脓，而疮顶平塌，界限不清，四围漫肿，两旁俱及耳根，迭经寒热，脉小数而滑，舌苔浮白。气虚痰盛，湿火凝结督阳之络而来，势属阴多阳少。亟为温补本元，以化湿毒。|潞党参三钱生黄芪三钱新会皮一钱当归三钱香白芷一钱五分京赤芍三钱炒白术二钱炙甘草八分姜半夏一钱五分生姜两片红枣三个|二诊脑疽虽已得脓，而疮顶仍平塌，四围漫肿，并不甚痛，兼之寒热作恶，食少神疲，脉虚数，舌红苔白。气虚痰盛，不能化阴为阳。仍当温补化毒，兼运中阳。|潞党参三钱炒白术二钱上肉桂八分新会皮一钱当归三钱生黄芪三钱大砂仁八分姜半夏一钱五分白芷八分京赤芍二钱生姜两片红枣三个|