乙酉四月廿二日，陈，三十四岁。粪后便血，寒湿为病，误补误凉，胃口伤残，气从溺管而出，若女阴吹之属瘕气者然，左胁肝部卧不着席，得油腻则寒战。丛杂无伦，几于无处下手，议治病必求其本，仍从寒湿论治，令能安食再商。与黄土汤中去柔药，加刚药。|灶中黄土四两云苓五钱川椒炭三钱茅山苍术生，三钱附子熟，三钱香附三钱生益智仁三钱广皮三钱生姜三钱煮三杯，分三次服。|五月初一日：照原方再服二帖。|初三日：心悸短气，加小枳实四钱干姜二钱四帖。|十一日：于原方去川椒炭。五帖。|廿一日：诸症皆效，大势未退，左脉紧甚，加熟附子一钱干姜一钱降香末三钱三帖。|廿七日：诸症向安，惟粪后便血又发，与黄土汤法。粪后便血乃小肠寒湿，不与粪前为大肠湿热同科。|灶中黄土八两附子熟，四钱黄芩炭四钱云茯苓块五钱苍术炒，四钱广皮炭三钱生益智仁二钱煮三杯，分三次服。以血不来为度。|七月十四日：面色青黄滞暗，六脉弦细无阳，胃阳不振，暂与和胃，其黄土汤俟便红发时再服。|姜半夏六钱益智仁三钱川椒炭一钱云苓块五钱白蔻仁一钱广皮三钱生薏仁五钱煮三杯，分三次服。|十七日：于原方加桂枝五钱。|十一月十五日：肝郁夹痰饮寒湿为病，前与黄土汤治粪后便血之寒湿，兹便红已止；继与通补胃阳，现在饮食大进，诸症渐安，惟六脉弦细，右手有胃气，左手弦紧，痰多畏寒，胁下仍有伏饮。与通补胃阳，兼逐痰饮。|姜半夏八钱桂枝六钱川椒炭三钱云苓块连皮，二两全归三钱肉桂去粗皮，五钱炙甘草五钱川芎二钱煮三杯，分三次服。服一帖，冲气已止，当服药后，吐顽痰二口。|十一日：冲气已止，六脉紧退而弦未除，可将初十日方再服半帖，以后接服廿九日改定方，以不畏寒为度。|十二、三日：服十一月十五日疏肝药二帖。|十四日：背畏寒，脉仍弦紧，再服十二月初十日桂枝加桂汤二帖，以峻补冲阳，服药后吐黑顽痰二口。|十七日：脉仍弦紧，背犹畏寒，阳未全复，照原方再服二剂，分四日服。|廿九日：前日之畏寒，至今虽减而未全愈，脉之弦紧亦未充和，冲气微有上动之象，可取十四日桂枝加桂汤再服二帖，分四日，立春以后故也。|