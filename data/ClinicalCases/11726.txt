邵某某，木失所养，肝风上逆阻络，耳外结肿成痈，日久坚硬如石，消之不易，人宜安闲节食，药则养血泄风。|归身白芍煨天麻刺蒺藜决明防风钩藤桑叶|二诊：养血息风，耳痈肿势虽小，木硬仍然，牙咬坚结，神疲色痿，从阳以为化妥。|熟附苁蓉巴戟天桂枝元参刺蒺藜五味菖蒲|三诊：前服方后神气觉健，耳痈根收顶突，佳兆也，再以补阴潜阳。|在补阴汤加归身白芍茯苓桑叶|