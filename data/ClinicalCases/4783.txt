efe|石城王福歉之妃，癸酉六月，受孕偶患泄泻。府中有知医者，用淡渗之药，止之。自后每月泄三五日。有作脾泄者，用参苓白术散之类，二三服亦止。然每月必泄五七次。至次年三月，生产后连泄半月，日夜八九次，诸药不效，惊惶无措，召予治之。诊得两寸尺俱平和，惟两关洪大有力。予曰：“此暑病也。”以黄连香藿饮治之，一剂减半。再剂痊愈。惟肝脉未退，又用通元二八丹调理，半月后平复。|