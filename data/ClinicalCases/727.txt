某。症恰半月，始起微寒壮热，中途狂躁痉厥，而今沉迷好寐。视色则呆滞而晦，验舌则霉而淡白，切脉则糊闷而数，问症则间日起伏，闻声则嗳叹，按腹则漫痛，大便日久不行，小溲红赤如血。此属暑湿夹积，欲化热而不果，欲化燥而未能，由阳明而逆传心包。清阳被遏，机窍被蒙，此名内陷。在古圣治方，惟有扶正一法，但此因正虚邪陷而设。是症元气素壮，症属极实，由乎遏伏所致，扶正亦属悖谬。症情殊属棘手，用药困难异常，此时转辗搜索，勉尽肤力，未卜彼苍默佑否？高明酌定。|泡射干黑栀枳实桔梗佛手光杏仁郁金滑石胆星降香屑|复诊：前因湿遏热伏，内陷不达，而上开心气，中开痰热。虽得汗热从外达，大便三行，而无如热仍起伏，神识昏糊。舌苔干霉而底淡红，脘下按之仍痛，汗■尚不多见。积仍在内，热还里炽，一股秽热熏蒸之气，游散不定，虽属一线转机，无从把握。再拟一方，以图弋获之幸耳。|牛黄清心丸研末，药汁过服雅连淡芩豆豉芦根天竺黄金石斛苦桔梗胆星枳实薄荷净连翘石菖蒲|