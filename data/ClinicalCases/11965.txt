王童。烂喉痹，咽喉两旁腐白，蒂丁垂肿，痰多，语音不响，并无寒热，脉不起，舌红中黄，项之左右结核。风燥之邪与痰热相薄肺胃，势颇险要，亟为开化。|生石膏八钱，先煎青升麻八分，后入牛蒡子四钱，炒山豆根四钱连翘三钱白桔梗一钱五分生甘草八分蜜炙桑叶一钱五分酒子芩一钱五分京赤芍二钱炒僵蚕二钱鲜竹叶三十片|二诊：昨进升麻石膏汤加味，烂喉痹咽左腐白已退，蒂丁垂肿亦减，喉右尚腐白，项间焮核已退，脉略起，午间闭逆痰鸣，伏邪为痰热所困，肺气仄塞，仍在险途。拟麻杏石甘法。|麻黄七分生石膏八钱，先煎大杏仁三钱生甘草七分射干一钱五分白桔梗一钱五分橘红八分京赤芍二钱山豆根四钱炒竹茹一钱五分枇杷叶三钱，去毛炙大力子四钱，炒|三诊：烂喉痹，右喉及咽底腐白成片，呛咳音嘶，痰鸣气粗，脉小数。风邪痰热壅结于肺，肺气仄塞，小儿闭逆可虑，殊为险要。|生石膏八钱，先煎麻黄七分大杏仁三钱射干一钱五分方通草八分象贝母三钱马兜铃四钱，炙白桔梗一钱五分法半夏一钱五分旋复花一钱五分，包生甘草五分活水芦根八钱，煎代水|四诊：烂喉痹，腐白日退，音嘶渐响，项间焮核亦日退，痰鸣声嘶亦减，惟气尚粗，间或腹胀，脉小数，舌起白苔。据此见象，不宜再用重剂，开肺化痰可也。|前胡一钱五分射干一钱五分白桔梗一钱五分象贝母四钱瓜蒌皮四钱方通草八分炒僵蚕二钱法半夏一钱五分旋覆花一钱五分，包云苓三钱枇杷叶三钱，去毛炙灯芯十茎/|