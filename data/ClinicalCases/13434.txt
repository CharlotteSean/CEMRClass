夏，盐城，13岁。脉不洪弦，内风暗动，头掉左侧，喉中有声。今岁厥阴风木司天，其发更甚，急宜养阴熄风。趁此木火大旺之时，或可因其势而折之。|原生地五钱陈阿胶一钱五分，蛤粉炒石决明一两，盐煮羚羊角三钱茯神三钱，朱拌川石斛五钱炙龟板三钱炒牛膝一钱五分生牡蛎七钱飞金十张|又。养阴熄风，未见有效。左眉梢青筋入鬓，肝热生风无疑。但病久络虚，功效甚缓，先用养荣活络法。|鲜生地一两当归一钱五分白芍一钱五分忍冬藤三钱羚羊角四钱茯神五钱，朱拌煨天麻四分石决明一两，盐煮山慈菇一钱天竺黄一钱陈胆星三分竹沥半酒杯姜汁二匙|又。细参病情，左耳复有痠痛，此系厥阴、少阳、阳明交会之所，络虚风积，故头牵左侧有声，药投无变无增，入夜则静，晨起则动，再用抑阳入阴法。|石决明一两煅磁石二钱生铁落三钱抱木茯神五钱粉丹皮一钱五分泽泻一钱五分原生地五钱当归须一钱五分桑枝三钱|煎好，和入大活络丹半丸。|又。照前方加铁落二钱，磁石一钱，生地三钱，竹沥半酒杯，姜汁一匙，龟板三钱，橘络三钱。|加减摩风膏|萆麻子十四粒，去皮生捣络石藤三两忍冬藤三两蝎尾五钱白芥子五钱虎项骨一两草乌一两川乌一两归尾一两五钱桑枝三两桂枝尖五钱|上药共熬浓膏，滴水成珠为度，再将草麻子连油和入，加麝香一二分，磁瓶收贮。早中晚取一小匙，两手心摩极热，摩其患处。|又。夏至阴生，肝阳渐敛，故外疮内风，俱有转机，趁此重用育阴潜阳，柔以熄风一法，务要除绝根株，不致为终身之累方妙，脉亦渐和。|原生地六钱陈阿胶一钱五分，蛤粉炒炙龟板四钱石决明一两，盐煮粉丹皮二钱泽泻二钱赤苓三钱草龙胆五分生粉草五分煅磁石三钱生铁落三钱|煎好，和入大活络丹半丸。|又。诸症渐减，耸息抬肩，间有声唤，究属肝木动肺，所谓撞之则鸣也。再用平肝熄风以安肺金。|白蒺藜三钱川石斛五钱小青皮五分，醋炒阿胶一钱五分，蛤粉炒明天麻五分，麦煨池菊炭一钱五分钩藤勾三钱石决明一两，盐煮青花龙骨三钱独活七分，酒炒谷精草一两|桑麻丸每空心，开水送五钱，常服。|