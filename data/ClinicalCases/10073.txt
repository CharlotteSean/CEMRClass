0109
邓坊王某，年三十五。客于津市，归里数月，患缩阳症。初则间常有之，近则频缩，惊恐不置，服大剂回阳固脱及黑锡丹，皆不能愈。闻余在荷岭陈善人家诊病，飞与延治，甫入门闻急极，即入房诊视，见一妇人用口咬住阴茎，龌龊殊苦，令出房，无须尔尔，即以艾炷灸气海在脐下一寸五分、关元在脐下二寸、左右各灸七次，进挺生丸五钱。应手而愈，随服回阳法十余剂，自后不复发也。|凡缩阳症，多由真阳虚弱，色欲过度而致。然亦有因大吐大泻之后，四肢逆冷，大汗淋漓，元气不足，人事不省，外肾缩入者。或伤寒新瘥，误与女人交接，其症小腹紧痛，阳物缩而上升，面黑气喘，手足厥冷，冷汗自出者，皆为脱阳，须臾不救，倘或医药不便，急用葱熨法，更灸气海关元二穴，然后可服黑锡丹及加味理中汤、痼阳汤。|