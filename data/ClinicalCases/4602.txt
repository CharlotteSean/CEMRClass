0002
史某，沪南。丙午秋，面浮足肿，腹满有形，更加喘咳痰多，屡治不应。转就予诊。脉濡带涩，苔白。是气窒络瘀，湿痹不宣。拟方葶苈、莱菔子、苏子、冬瓜子皮、旋复、半夏、赭石、橘皮络、新绛、瓦楞子、连皮苓、大腹皮、葱须。陡吐狂血如紫黑块甚多，喘先停。继进通络宣痹，肿亦退，腹宽，面浮亦平。肿胀因血阻窒有如此，故治胀病，不但宜理气也。此症骤愈于数日之内，即病者亦意所不料。|