0006
苏州张同顺锡作张某之妻，至田间工作。忽|被暴徒将其右手银镯抢去。既受惊骇，又复懊|丧。由是气化不利，中宫痰气郁结，自言自语，|废食忘寝，神机呆木。来诊，付以金箔镇心丸、|白金丸、磁石、礞石、胆星、半夏、橘红、竹沥、石决明、杭甘菊、茯神、连翘等平肝化痰|宁神镇心之剂。病势十去八九，而终不能全瘥。|时笑时哭，惟不若前之甚耳。爱令其夫询以昔|之夺镯者面貌身量服饰何似。乃先仿其左手银|镯式样配制一只，再嘱友人乔装，一似暴徒，纳|镯于怀。遂诱病妇仍往田间工作，出其不意，令|伪暴徒佯作夺取该妇银镯之状，而众人又佯获|之。于争夺喧嚷之际，即将怀中之镯投诸妇人。该妇陡见其昼夜思念不置之物，突然天外飞来，|欣喜若狂，大笑不已，竟无法尼止。遂令饮盐|汤一大碗，俄倾间，非特哭止，旧病亦消释无|余。要知病之细微，在在均宜体察之，不仅有|益于病家，亦于医者之宅心有关也。|