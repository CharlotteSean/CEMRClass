一孩五龄，丙辰春，因多食糯团，倏又寒热，恶寒向暖，脐腹作痛，肢厥不暄。脉匿不起，苔白。初疏葱豉汤，无汗。想春寒虽重，未必纯由外感，廉得其因，即用建曲，谷麦芽，鸡内金、楂炭、苏梗、郁金、枳实、豆卷、莱菔汁。外用皮硝、栀仁、莱服子、飞罗面、鸡蛋白，打涂敷脐，布扎。连得大解，手足之寒方暖，汗亦自出。可见既有里症，食积横阻，气脉不通，脉滞肢寒有如此者。表之不汗，为里|