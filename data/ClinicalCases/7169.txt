0006
胡。阳微浊聚于胃，寒饮窃踞中宫。脘痛连胁，腹鸣漉漉。法当转运中阳，以却寒饮。|旋复花干姜半夏茯苓泽泻陈皮水红花子白蛳螺壳生姜|又：脘胁之痛虽除，脾胃之气大惫。面浮足肿，土衰水泛，脉细少神，虑其腹满。急宜温补中阳以消水湿，又当自知节爱为上。|六君子汤去草，加炮姜、熟附子、神曲。另金匮肾气丸朝暮各服一钱五分。|