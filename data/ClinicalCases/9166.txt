应左，年二十六，宁波。肝肾之火内蕴，风热之邪外袭，两火交煽，两颐肿胀，如吹喇叭样，牵掣作痛，连及咽喉。脉来滑数，苔黄厚腻，大便坚约，小溲短赤。宜先泄风清营，以透发之。|晚蚕沙包炒姜蚕炒银花双钩藤各三钱炒赤芍冬桑叶青防风各二钱丝瓜络左秦艽各钱半嫩桑枝五钱|二诊，上部之风已熄，颐肿已退，疼痛亦除。内部之火未清，腰痛，小溲混浊。苔绛，大便已解。宜清无形之热，不必攻有形之滞。|细生地猪赤苓炒银花炒苡米粉萆薢各三钱炒赤芍二钱潼木通淡竹叶各一钱生甘草八分飞滑石包，四钱|本证始末：此为大中华橡胶厂汽车司机，先请西医治，欲为之开刀，惧怕而来诊。服一剂而肿即退。二诊又一剂，即痊愈，来势速而去亦速也。|方义说明：此两方，表不用辛，清不用苦，疏风如羽毛之拂霜，攻里如沸汤之沃雪，药不惊人，而效有奇迹，真是写到黄庭，恰到好处，可资学习者也。|