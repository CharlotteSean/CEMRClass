0004
梅右，年二十，南汇。经行每月趋前，素体肝旺善郁，今值经来，饮凉乘风，遂致血与气并。时作厥逆，手足冷麻，头痛腹痛，溲便两无，苔糙口渴，脉右滑数，左细弦，有热深厥深之象，宜以小柴胡汤加减治之。|细柴胡八分川桂枝炮姜炭各四分广木香五分车前子包单桃仁半夏曲包当归尾炒赤芍各三钱川广郁金川楝子生延胡各钱半|二诊：进前药后，汗出颇畅，热从外透，神志亦清，但不时哭泣，泣则气上逆，而目瞪口呆，渴饮，大便不通，苔糙黄，脉弦滑，宜疏肝流气，化痰宣肺，兼通大便。|旋复花包川广郁金各钱半光杏仁川贝母车前子包凉膈散朱茯神全瓜蒌竹沥半夏各三钱陈胆星一钱九节菖蒲粉前胡各一钱|三诊：服前方后，小溲有，大便未更，表热已退，内热未化，狂言妄叫，时而郑声，魂魄失其所依，神明蒙蔽，苔糙厚腻，脉细弦数，再拟安神定魂，峻下痰滞法。|竹半夏当归龙荟丸包朱茯神焦枳实川贝母各三钱生锦纹炒赤芍鬼箭羽各二钱生龙齿生牡蛎各一钱金戒子一只，先煎另至宝丹一粒，打碎鲜地栗十个，煎水过服|四诊：进安神通下重剂，狂言已定，大便亦通，谵语未除，脉来乍大乍小，确有如邪祟之凭，再用前法，加紧追捕之。|磅犀角三分控涎丹一钱竹半夏当归龙荟丸包鬼箭羽各三钱玳瑁片三钱明雄黄飞青黛整朱砂各三分，冲调生龙齿生牡蛎各一两，先煎水煎药|五诊：连进追捕攻镇之法，诸恙悉除，大便畅通，能食安眠，惟恐余波再起，再与养心育阴之法。|生枣仁姜汁炒远志竹半夏朱茯神瓜蒌仁柏子仁川贝母各三钱小川连陈胆星各一钱炒淡芩钱半生龙齿代赭石各一两|本证始末：此证共诊六次，得能痊愈，用九牛二虎之力，始克奏功，不可谓非幸事。可见万百怪症，多属于痰，洵不诬也。|方义说明：大致已见于医案中，只有鬼箭羽一味，似特殊一些。按鬼箭羽，即卫矛枝干上之羽也，性苦寒无毒，能破陈血，杀鬼毒，虫注，去白虫等症，采用之者，取其破恶血也。|