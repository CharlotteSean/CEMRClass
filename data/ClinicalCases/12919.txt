0601
中神琴溪|东洞院五条南莜原屋仁右卫门之儿，年十三，每及冬，辄总身发疹，痛痒无度，待仲春和暖，自收。如此者凡八九年，调治颇殚，尚无寸效。师脉之，及按其腹石硬，见其右手食指中节而断曰：“此疾未发以前，盖别有所患乎？”主人曰然，自罹丙午回禄之厄，聊营藁盖以蔽雨露，钢碓釜灶亦浑然积坐。右时年甫三岁，其碓坠误扑儿之头，大破之，又笮指断之，即昏例遽灸之，或洒水面，赖得苏。而请外医治，数旬而渐愈，越二年而生此疾云。曰然，岂其不乎？因与红花散，以紫圆下之，二旬余，复故。|