0301
戊子二月初十日，达女，十七岁。初因内伤生冷，又加伏暑中之湿热，去冬寒热频仍可知，以致经闭淋带腹痛等症；现在食太少，大便溏。议先与和腑，经谓：“二阳之病发心脾，女子不月”，应从此处入手，近世罕知之；再补土者必先行湿，土恶湿故也。|姜半夏五钱薏仁五钱川椒炭二钱云苓块五钱萆薢五钱白蔻仁一钱益智仁二钱广皮二钱煮三杯，分三次服。|十三日：照前方再服三帖。|十七日：瘕气绕脐痛，少腹亦时痛。|天台乌药散二两，每服一钱，分早中晚夜四次服，淡姜汤和。如痛甚服二钱，服二、三日再商。|二十一日：腹痛已减，胃亦渐开，脉仍弦数，肢倦。与宣肝络之中，兼两和肝胃。|新绛纱三钱归须二钱姜半夏五钱郁金二钱旋复花包，三钱降香末三钱云苓块五钱广皮三钱益智仁三钱生薏仁五钱煮三杯，分三次服。每日空心服天台乌药散五、六分。此方服十二帖，胃渐开，腹痛止，肢倦减，面色稍红。|