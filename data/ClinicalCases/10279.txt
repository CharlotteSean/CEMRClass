0300
念五年正月晦日，余由家到烟台。越十日|接家函，知余走之次日，三妾经行颇多，如注|者两点钟之久。又复因怒，腹痛甚重，天癸回|歇。卢姓医进以活血行气解郁之剂，经脉复来|些许。又来白色者，两日而腹痛终未见轻，窜|胁痛甚，似有如鸡卵大一物。又泻完谷不化两|日，进以鸦片烟得止。余十八日返里，胁痛愈。|又大腹脐之两旁，腹皮高突，脐两边痛不可忍，|日夜不止，食物更剧。唇白口淡，舌无苔，夜|出虚汗，腹满坚硬。两手脉沉，弗起，右关沉|紧坚牢。乃太阴寒实所结重症，所以此时服理|中建中等不中也。大便两三日一行，余仿吴鞠|通法，进天台乌药散二钱加巴豆霜一分。药进，|辛苦万分，矢气无数。次日下大浊秽如黄白油|者半罐，胀满略消，坚亦略软。又进以炒白术|五钱，川附子五钱，丽参四钱，干姜四钱，草|果二钱，丁香三钱，炙草一钱，厚朴二钱，木|香钱半。服三剂，又下白色坚球三四枚，腹胀|消去八成，痛亦稍愈。仍然按之坚，食物尚痛，|痛在全腹，不专在脐两旁矣，腹时悸。又服三|剂，大便仍有白色浊秽。又因怒郁犯肝气窜痛，|右关仍紧，左关沉弦而涩滞。经期将届。又进|理中加丁香、附子、肉桂、归身、柴胡、香附、|白芍、青皮服之。照旧，惟肝气不痛矣。而腹|痛虽轻，依然坚硬，行走伛偻。右关虽略有神，|沉取仍坚紧。经期已届，两尺紧，肝脉涩。乃|进以全当归五钱，川芎三钱，焦白术三钱，阿|胶四钱，川续继四钱，香附三钱，桃仁三钱，五|灵脂二钱，牛膝三钱，附子三钱，肉桂二钱，苏|木钱半。两剂病无增减，惟月信已来，多寡照|常。又进以丽参四钱，生白术二钱，苍术二钱，|干姜三钱，附子三钱，炙草一钱，归身四钱，公|丁香二钱，二剂减丁香一钱，加陈皮一钱，茯|苓三钱。再方丽参四钱，生白术五钱，炙草一|钱，干姜二钱，附子二钱，草果三钱，槟榔二|钱。服二剂，病均见效。惟气虚，劳动气喘心|跳，四肢无力，终日喜睡。当是脾虚不振也。|高丽参二钱炒白芍三钱青龙骨四钱炙甘草钱半炙黄芪五钱桂枝尖二钱真饴糖三钱当归身三钱酸枣仁三钱煨姜三片大枣三枚|服五剂，诸恙均痊，接服归脾丸。|小眼角时常流泪，夜间赤涩作痒，流泪左右更移，两关弦细。阳明空虚，肝阳上扰。调补肝胃。|当归身三钱炒白芍三钱炙甘草一钱川杞子五钱云茯神三钱桂枝尖一钱柏子仁三钱炙黄芪四钱羚羊角一钱桂圆肉三钱|肾虚湿蕴，时常流浊，利湿伤阴，补肾固湿，脉束沉细而弦。治必用金石之品，直达至阴之地，方能益肾除湿。|真珠一钱雄黄五分梅冰片五分牛黄五分琥珀二钱象贝母二钱朱砂一钱青黛五分|生地汁八两飞罗面五钱人中白末一钱|