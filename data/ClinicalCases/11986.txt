阿，咽痛项肿，延及头面颈项俱肿，烦热作渴，饮水难入，脉浮洪数。此染天行瘟疫之气，邪热壅甚，上攻头项，而为瘟毒喉痹最凶之候。急用普济消毒饮，以清诸经火毒，兼泻阳明之热。服三帖，其头项肿痛尽消。随用清咽降火之剂乃痊。按瘟毒喉痹，燕都北方尤多。余每遇斯证，皆用东垣普济消毒饮，无不应手奏效。|