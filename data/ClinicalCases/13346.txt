0602
刘鹏南女，一岁，住西棉花巷。乙丑六月初十日诊：远因，其母怀孕，逢战乱惊恐。身热有汗，咳嗽痰声涕多，脉数纹紫，舌红苔薄，肺痹堪虞。宜清暑散风热，展气化痰。辰滑石钱半荷叶包，制僵蚕钱半，光杏仁三钱，连翘二钱，郁金钱半，蝉衣一钱，冬瓜子二钱，通草五分，前胡钱半，牛蒡子二钱，枇杷叶三片去毛。月石三分，制胆星一分，研，冲服。|十三日复诊：服药痰从便解，夜咳较盛。再清肺化痰。冬瓜子三钱，光杏仁钱半，前胡钱半，象贝母二钱，紫菀二钱，瓜蒌皮钱半，刺蒺藜钱半，茅根一两洗剪。另西月石二分，雄精一分（非制雄），研，冲服。|十四日三诊：痰咳夜甚，气逆有声。暑邪挟风痰袭肺，肺痹防重。甜葶苈五分，前胡八分，青蒿子八分，冬甜瓜子各三钱，碧玉散三钱荷叶包，茅根一两，通草七分，兜铃二钱，紫菀钱半，粉沙参三钱。另青礞石一分，制雄丹三厘，研细末，冲服。|十八日四诊：咳逆竖抱则平，卧眠咳盛，呕乳呻吟。暑风夹乳蒸痰，肺痹重恙。甜葶苈五分，竹茹钱半，郁金钱半，冬瓜子二钱，苏叶五分，杏仁泥三钱，前胡八分，枳实八分，粉沙参三钱，芦根一尺，枇杷叶去毛四片，萝卜汁温冲一调羹。雄丹四厘，西月石一分，生明矾七厘，礞石七厘，研细，竹沥一两温调服。迨夜，小便不通，气更急促。另拟外治，用车前子二分，半夏一分，皂角一分，蝼蛄一只去头，研末。先摊白布膏药，以回春丹一丸，真麝香一厘半，研，放脐上，加以上药末，贴上膏药。|十九日五诊：昨肺痹不眠不尿，服药呕痰，二便略通，今转身热，热蒸痰浊，变幻须防。豆豉一钱，黑山栀一钱，薄荷五分，光杏仁钱半，瓜蒌皮钱半，紫菀钱半，兜铃钱半，泡射干五分，通草五分，郁金钱半，冬甜瓜子各二钱，辰滑石三钱荷叶包，钩勾三钱，枇杷叶三片，天竹子钱半，慈孝竹一尺。另制雄丹三厘、制胆星三厘，研末，竹沥一两温调服。|廿一日六诊：溲通，大便解，微汗热减，神情转振，惟顿咳口渴。暑邪犹恋，蒸痰犯肺，吸乳宜节。冬瓜子三钱，光杏仁三钱，粉沙参二钱，紫菀钱半，郁金钱半，川象贝母各钱半，竹茹黄各一钱，连翘二钱，银花三钱，枯黄芩一钱，知母钱半，通草七分，天竹子钱半，车前子钱半包，西瓜翠衣六钱，芦根一尺。|廿二日七诊：顿咳稍爽，热势起，渴饮，幸小溲已多，大便亦通，肺痹之势已转轻象。再清暑泄热，肃肺化痰。泡射干五分，紫菀钱半杏仁泥钱半，黄芩钱半，竹茹黄各钱半，青蒿子八分，滑石钱半，郁金钱半，川象贝母各钱半，通草八分，车前子钱半包，银花二钱，知母钱半，鲜竹叶二十片，芦根一尺。咳势已大轻，嘱以慈孝竹、通草、冬瓜子煎饮，渐愈。|