丁，咳嗽音痹不扬，吐涎沫甚多，脉形虚数，《金匮》肺痿之象。咳逆上气，咽喉不利，止逆下气者，麦门冬汤主之。然体质素亏，最恐喘急。|茯苓半夏桑皮橘红炙甘草麦冬粳米地骨皮竹茹枇杷叶|二诊：前进益胃生金颇安，且得寐而咳减，最为佳处。但气逆未平，仍多涎沫，柔金娇脏大伤，脉形小芤，显然可征。|人参五味子半夏紫石英桑皮枇杷叶麦冬茯苓橘红生蛤壳杏仁炒米汤代水|