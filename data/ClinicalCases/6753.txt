王砚香。六旬以外年华，陡然头晕跌仆，二便俱出，大有类中光景。急用扶正涌吐，呕出宿食清痰，得以寝食如常，精神复旧，实为万幸，今两寸稍滑，咳嗽有痰，已无大患，宜和胃清疏为是。|北沙参五钱，米炒冬桑叶一钱五分，米炒甜杏仁三钱制半夏一钱五分陈皮一钱茯苓三钱|炙甘草五分秦艽一钱，酒炒|又。连服和胃清疏之剂，咳痰渐松，精神亦尚不疲倦，惟溲少而黄，腰肢酸软，究属节气余波，两关重按少力。经云：中气不足，则溲为之变，自以补中和胃为是。|人参五分大麦冬一钱五分，米炒蒸五味十四粒制半夏一钱五分陈皮一钱茯苓三钱，赤白各半炙甘草五分炒山栀一钱五分|又。阴亏阳越之体，又兼立春，节气交来，故气逆善喘，脉象浮大，拟防眩汤意。|大熟地一两，炒松归身三钱，炒黑炙龟板六钱牛膝一钱五分，盐水粉北沙参六钱，米炒麦冬一钱五分，米炒茯苓三钱蒸五味三分池菊炭一钱五分五服愈。|