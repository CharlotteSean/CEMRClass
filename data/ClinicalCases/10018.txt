0109
徐，北火车站，七月七日。未婚媾而遗泄频仍，甚至无日无之，精气大耗，以致头眩耳鸣，寝有盗汗，咳嗽曾经失血，形瘦体酸，脉濡弦数。病机渐入损怯，务宜自爱，但舌苔黄浊厚腻，饮食宜慎，以防沾染时病也。|左牡蛎煅，先煎，三钱白蒺藜三钱淮山药三钱川石斛二钱北沙参二钱百部蒸，八分款冬花炙，一钱川黄柏炒，一钱甘草炙，一钱苏芡实三钱野茯苓三钱|二诊：七月十一日。数日来精泄较固，又感时邪，兼伤食滞，腹痛便泻，汗出如雨淋漓，脉弦，舌苔黄厚而糙。治以宣化，仍宜谨慎为妙。|藿香八分佩兰三钱陈枳壳炒，钱半白豆蔻六分法半夏钱半橘红衣一钱猪苓二钱野茯苓三钱通草一钱陈六神曲炒，三钱|三诊：七月十三日。腹痛便泻，身热有汗，此属时邪兼滞，但黄糙厚苔较化，病机可冀渐减。日来又有遗泄，然固精之剂未可泛投也。|藿香一钱佩兰三钱陈枳壳炒，钱半条芩炒，一钱猪苓二钱野茯苓三钱法半夏钱半白豆蔻六分青蒿二钱通草一钱陈六神曲炒，三钱|四诊：七月廿三日。时邪兼滞已清，然未婚媾而遗泄，精滑体虚，头眩耳鸣，寝则盗汗，脉弦数。心肝肾兼治。|白龙骨煅，先煎，三钱左牡蛎煅，先煎，三钱桑螵蛸炒，二钱菟丝饼三钱潼沙苑三钱苏芡实三钱金樱子三钱川黄柏炒，一钱茯苓三钱莲须八分夜交藤三钱|五诊：八月朔。精泄较稀，寝汗亦戢，惟髓虚难复，骨酸乏力，仍从原意治。|白龙骨煅，先煎，三钱左牡蛎煅，先煎，三钱桑螵蛸炒，三钱川杜仲炒，三钱潼沙苑三钱骨碎补二钱菟丝饼三钱夜交藤三钱苏芡实二钱金樱子三钱续断炒，二钱川黄柏炒，一钱/|