0303
徐右，甲子七月十七日。|产后脉络空虚，血虚木旺，气火窜入筋络隧道，痛无定处。两胁乃肝络地位，其本位最易先入，至两足屈伸作响，血不营筋故也。某医泥于产后宜温，用桂木等品，殊不知桂能枯木，产后阴血素亏，肝阳妄动，化火生风，上升则头眩耳痛，犯胃作恶，入于阳明之络则牙龈红肿，咽喉蒂丁作胀。夜少安卧，无非水不济火也。兹拟平肝火、息风热、化痰浊。|生石决明二两先打煎，滁、甘菊各二钱法半夏三钱连翘四钱丹皮三钱制僵蚕四钱蝉衣钱半辰茯苓五钱元参三钱生竹茹三钱辰灯心三尺橘络钱半|复诊：昨投平肝息风，筋络及牙龈之痛大减，唯仍头眩。吾以为药力犹未足也。头晕者，肝阳也；耳痛者，风火也；牙龈作痛者，胃火也；两火相并则风阳更盛。至于两胁疼痛，尚未尽定，产后经两月，脉络还是空虚，气火乘隙而入也。若小溲热亦，略有暑热耳。|珍珠母二两，打，先煎滁菊二钱赤白芍各钱半黑山栀三钱辰滑石五钱，白蒺藜三钱茯苓神各钱半制僵蚕三钱，丹皮二钱生竹茹三钱炒车前子三钱橘络一钱鲜荷叶一张。|