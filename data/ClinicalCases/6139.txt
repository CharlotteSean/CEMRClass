费左。身热不退，头项强痛，角弓反张，神昏谵语，渴喜冷饮，脉象弦数，苔薄腻，舌红。前医叠投表散之剂，汗出太多，高年气阴本亏，重汗乏阴，以致阴虚不能敛阳，二元不入于阳，若见风动呃逆，则无望矣！急与桂枝羚羊，未识能转危为安否。|粉葛根一钱五分朱茯神三钱生石决四钱川桂枝三分羚羊片五分鲜石菖蒲一钱嫩钩尖三钱天花粉三钱天竺黄一钱五分鲜竹叶三十张活芦根去节，一尺|二诊：头项强痛轻减，身热亦略退，神志平静，渴喜多饮，脉细数，苔腻舌红。阴亏于下，阳浮于上。前方既见效机，仍守原意出入。|粉葛根一钱五分朱茯神三钱生石决五钱羚羊角五分石菖蒲八分嫩钩尖三钱天花粉三钱天竺黄一钱五分川贝母三钱鲜竹叶三十张朱灯心二扎|