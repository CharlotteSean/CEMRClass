0303
王右，年三十八，武进。大产之后，仅交五朝，即乘凉风，且去洗澡，致风寒陷入营分，复食开水淘饭，胃中不易消化，痰滞交阻，恶露遂停，神志昏迷，目睛直视，热度甚高，脉来濡细。今甫八朝，大便未行，小便甚多，防有剧变，姑拟疏解营分，理气化痰，开窍通瘀治之。|荆芥穗炒川芎炒防风广郁金鲜佩兰各钱半竹半夏二钱陈胆星一钱九节菖蒲八分焦楂肉单桃仁当归尾各三钱西血珀八分，冲入|二诊：神志已清，瘀露略见，身热未减，略有形寒，大便未更，苔转黄腻，仍宜和中解表，化瘀理气为要。|细桂枝四分炒川芎荆芥穗各一钱紫丹参炒白芍佩泽兰炒广皮川郁金各钱半当归身朱茯神茺蔚子桃杏仁各三钱|三诊：表热退而未净，大便不通，服西药后，一日夜五六次，上则气急咳呛，下则便溜不止，产后气营两虚之体，本属禁下，今惟有补中益气，以退虚热法，舍标治本乃妥。|土炒党参锦黄芪土炒白芍淮山药阿胶珠炒炒枣仁仙半夏各三钱旋复花包紫丹参炒荆芥各钱半炙甘草一钱代赭石五钱，先煎。|本证始末：此证共诊七次，得能转危为安，每日服药二剂，三诊以后，表热全退，大便亦止，得能正常，瘀露亦净，仅余咳嗽痰多，肢体倦怠而已，调理数剂，即告痊愈。|方义说明：第一剂，荆防加川芎，是表营分之邪。胆星、菖蒲是化痰开窍，尤得力者。血珀、郁金、佩兰解气分之郁。桃仁、归尾，逐血分之瘀。楂肉化痰，又能通滞。第二方，轻以疏解，用桂枝、芍药以建中。丹参、归身，通中寓养。而佐以佩泽兰、桃杏仁、茺蔚子等，理气逐瘀。第三方，一方面是产后气血两亏，应用之补剂，一方面，是救治两药暴通伤气，所以补中益气，而能见效也。|