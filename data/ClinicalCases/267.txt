李。伏温之邪，由少阴而及太阴。左半头先肿胀，复由额渐及巅项。半月以来，发热不解，汗便两窒，邪机无从透达。刻诊脉象细数，舌干红无苔。阴气先虚，不能托邪。久郁热蒸，而津液亦伤矣。姑仿普济法，佐以养阴泄热，俾得汗便两通乃可。|鲜生地豆豉打鲜石斛元参桔梗丹皮大力子银花杭菊青皮山栀生甘草薄荷生锦纹|