0001
孙永康君，年七十五岁。三月二十日诊。|病名：痰火热咳。|原因：肺素蕴热，风寒外来，酿痰咳嗽。病起一月，曾服化痰降气药无效。|证候：咳嗽痰粘，气促，内热便艰。|诊断：脉弦滑大，舌红。邪郁化热，热蒸于肺，肺炎叶举，清肃之令不得下行，故咳逆加剧。|疗法：拟麻杏石甘汤加味，开肺达邪，清化痰热。|处方：炙麻黄五分苦杏仁三钱生石膏五钱炙甘草一钱全瓜蒌五钱射干二钱马兜铃三钱紫菀三钱川贝二钱款冬花三钱牛蒡子三钱苏子三钱|次诊：三月廿三日。咳嗽未已，咯痰稍利，内热未尽，口干，脉大，舌红。仍拟开肺化痰清热。|次方：炙麻黄八分苦杏仁三钱生石膏八钱炙甘草一钱制半夏三钱全瓜蒌五钱黄芩三钱白前三钱白薇三钱川贝一钱五分竹茹二钱玄参四钱|三诊：三月二十六日。脉滑舌红，咳嗽痰少，内热未尽，肺痹已开，专用化痰清肺法治之。|三方：旋复花三钱包煎苦杏仁三钱紫菀三钱黄芩二钱款冬花三钱炙甘草一钱海石四钱川贝一钱五分浙贝三钱带皮苓四钱制半夏三钱橘皮一钱|效果；服药后咳愈，热退身健。|炳按：肺炎热咳，咳嗽痰粘，多兼肝火烁肺。清金保肺，泄肺中之蕴热，镇肝火之上灼，则气平火清，咳自愈矣。|