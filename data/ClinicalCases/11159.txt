0303
光绪二年三月，胞弟全家患温症，弟妇金氏临产，产后，热入血室。红斑满布，恶露不行，人中吊上，舌缩干红，不省人事者二日，死证俱见，黄昏发厥。我父与女科郑志刚皆束手。余曰：“试为治。”乃进黄龙汤，加五灵脂、桃各三钱，煎送至宝丹一丸。至四更，下儿枕如拳大，五更又下如杯大者二枚。及产后四日，视不识人，忽日：“天何不亮？”切其脉，热已解，恶象渐退。余喜曰：“回生矣。”又调理半月余，而占勿药。盖黄龙汤之人参，与五灵脂相反，余正取其相反而成功也。|