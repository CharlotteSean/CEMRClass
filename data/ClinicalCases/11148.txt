0303
郑右。因痢而产，产后痢仍不止，腹痛里急后重，恶露不行，少腹按之硬痛。所下之色，夹杂瘀黑，杳不思纳，胸脘不舒。脉滞而硬。此暑湿热三气郁阻肠中，瘀露不行，府气更加郁结。胎前下痢，产后不止之条，古人言之郑重，非虚语也。勉拟通化一法，以希天佑。|木香七分乌药一钱五分泽兰二钱土炒白芍二钱五灵脂酒炒，二钱生蒲黄五分乳香去油，六分延胡二钱山查四钱，赤砂糖七钱并炒，绢包赤白苓各二钱炮姜五分伏龙肝一两五钱，煎汤代水又查肉四钱赤砂糖七钱，二味拌炒枯，研细为丸，每服三钱|二诊：投剂之后，屡下紫黑瘀块，少腹亦舒，圊数顿减其半。然临圊犹然后重，气坠不爽，全不思纳，胸中似乎有物哽塞，由此而饮食更觉妨碍。脉虚无力，苔白少华。恶露既通，府中之阻滞稍宣，而中阳结痹。虽得转机，尚不足恃也。|台参须六分乌药一钱五分广皮一钱苏木五分酒炒延胡一钱五分赤砂糖五钱查灰二钱，与砂糖同炒，包煎熟附片五分公丁香二分茯苓二钱乳香五分粳米一两，包煎伏龙肝一两，煎汤代水|改方：服方哽塞处觉灼热微痛，去参须、丁香。|三诊：头面遍身发出赤■，口渴较前稍定。暑热之气，藉得外越。无如少腹结块虽消，而按之尚觉作痛，下痢虽大减疏，然昼夜犹然在二十次左右，少腹之痛松，则胸中之痛甚，上下互相联络。良以冲瘀未清，则冲气逆上，盖冲脉起于气街，而布散于胸中，所以此响而彼应也。鼓棹迎风，茫茫涯岸。再为宣瘀，以冀冲脉得通，胸中得旷，若能安谷则昌。|细生地姜汁炒炭，四钱酒炒归尾二钱生牛膝三钱五灵脂酒炒，三钱炙乳香五分单桃仁去皮尖，打三钱台乌药一钱五分元胡索一钱五分|生蒲黄七分赤白苓各二钱生米仁四钱生熟木香各三分人参回生丹一丸，分二次化服|改方去回生丹，加橘白一钱，稻根须五钱，玫瑰花二朵得效。正蒙附记。|