丙寅四月初八日，张，三十三岁。六脉弦细而劲，阴寒证脉也；咳嗽稀痰，阴湿咳也；舌苔刮白而滑，阴舌苔也；呕吐泄泻，阴湿症也。虽发热汗出不解，乃湿中兼风，病名湿温，天下有如是之阴虚症乎？|茯苓块四钱桂枝三钱炒白芍二钱姜半夏五钱於术三钱广皮炭二钱生苡仁五钱泽泻四钱生姜汁每杯冲三小匙煮三杯，分三次服。|初十日：痰饮兼风，误治成坏症。前用温平逐饮除风，诸恶症俱减，惟寒少热多，热后汗出未除；现在面赤口渴，暮夜谵语，有风化热之象，但六脉尚弦，未尽转阳也；再咳嗽则胸胁小腹俱微痛，又有金克木之象。|桂枝三钱生石膏六钱青蒿三钱半夏五钱茯苓块四钱生姜三片杏仁三钱焦白芍二钱大枣去核，二枚猪苓二钱炙甘草二钱煮三杯，分三次服。|十四日：脉弦数，午后潮热，前有白苔，兹变为黄，呕恶口渴，颇有湿疟之象；但咳嗽便溏又有湿温之形，伏邪内陷所致，最难清理。|生石膏八钱桂枝四钱生苡仁五钱飞滑石六钱知母三钱杏仁泥三钱茯苓皮五钱青蒿二钱炙甘草二钱煮三杯，分三次服。|初十日，某失其年月并人年岁六脉俱弦而细，左手沉取数而有力，面色淡黄，目白睛黄。自春分午后身热，至今不愈；曾经大泻后，身软大渴，现在虽不泄泻，大便久未成条，午前小便清，午后小便赤浊。与湿中生热之苦辛寒法。|飞滑石六钱茵陈四钱苍术炭三钱云苓皮五钱杏仁三钱晚蚕沙三钱生苡仁五钱黄芩二钱白通草一钱五分海金沙四钱山连一钱煮三碗，分三次服。|十三日：于前方内去苍术炭，加石膏，增黄连、黄芩。|