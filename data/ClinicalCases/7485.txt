0006
乙酉五月廿一日，王氏，四十岁。六脉弦紧，心下伏梁，非易化之症，一生忧泣，肝之郁也可知；又当燥金太乙天符之年，金来克木，痛愈甚矣。与温络法，其吐血亦络中寒也。|降香末三钱半夏三钱小枳实三钱川椒炭二钱广皮二钱归横须三钱公丁香八分煮三杯，分三次服。四帖。|廿五日：诸症皆效，自觉气上阻咽，加旋复花包，五钱。|廿九日：效不更方，再服。|六月初六日：加淡吴茱萸三钱。|