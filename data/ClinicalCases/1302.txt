张祥丰，住沪南。其小主某君，素体甚弱，伏暑留恋。乙巳七月，由寒热起。邀李君澹平诊治，服药数旬，寒热轻而不退。嗣至十一月初，来延余诊。脉数右濡而虚，舌红苔薄。天寒覆被，卧而不起。其姑二人，长斋茹素。说起迩日胸前已发白■。予拟察看，初皆以天寒辞。后设法展被角，点烛细视，■皆枯燥如石灰，毫无晶光。举家询问顺逆。以忌疑已见，嘱另谋高人。疏方霍山石斛、沙参、天冬、生甘草、芦根、青蒿、荷花露、野蔷薇露，滋气液而透蕴邪。张复延李君，投入人参白虎汤，不应而危。按虚人伏邪，宣泄不效，早佐甘润，邪或早日托出；如宣泄燥湿，气液一伤，必成败症。|