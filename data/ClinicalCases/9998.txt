薛。左尺极细，寸关微而似数，右三部俱弦滑。下有遗精暗疾，肛门痒而出水；上则头眩耳鸣，舌苔粉白。以脉合症，肾阴下亏，湿热相火下淫上混，清窍为之蒙闭。法当补肾之阴而清相火，清金和胃，分利膀胱以化湿热。|萆薢大生地蛤粉炒知母泽泻龟板麦冬黄柏赤苓半夏丹皮牡蛎怀山药|又丸方：大生地砂仁、陈酒拌蒸冬术土炒黄连盐水炒苦参天麻怀山药丹皮盐水炒川芎芡实龟板酥炙牡蛎煅泽泻盐水炒黄柏盐水炒知母盐水炒半夏萆薢盐水炒赤苓麦冬元米炒|上药为末，用建莲粉四两，神曲四两，煮糊捣丸。|渊按：此方治肾虚湿热遗精极妙，然须胃纳尚旺者。若谷食式微，连、柏等苦寒宜斟酌。|顾。遗精无梦为肾虚，咳嗽寒热乃风邪，腹胀纳少兼肝气。此三者当先何治？曰：咳嗽盗汗出，不宜治肺；肝气横，不宜伐肝；然则治其肾乎？|六味丸去泽泻，加陈皮、白芍、沉香、牡蛎、芡实、湘莲肉。|又：遗精属肾，不寐属心。心火刑金则咳，心阳下陷则遗。阴虚则盗汗，肝虚则结瘕。法当交济坎离。|大生地远志芡实茯苓白芍党参龙齿枣仁怀山药龟板六神曲麦冬牡蛎五味子丹皮建莲肉|