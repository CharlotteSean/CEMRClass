胡左呃逆已止，而腹胀如鼓，青筋显露，纳少形瘦，小溲短赤，脉虚弦无力，舌苔干腻微黄。脾肾阴阳两亏，肝木来侮，湿浊凝聚募原之间也。恙势尚在重途，未敢轻许无妨。宜健运分消，泄肝化湿，尚希明正。|南沙参三钱连皮苓四钱生白术二钱新会皮钱半大腹皮二钱生泽泻钱半仙半夏二钱猪苓三钱春砂壳八分冬瓜子三钱炒谷麦芽（各）三钱炒苡仁三钱陈葫芦瓢四钱济生肾气丸（包）八钱|二诊：单腹胀已久，青筋显露，脾虚木侮，湿浊凝聚募原之间，兼之吐血咳嗽，自汗频频，脉象芤弦而数。木郁化火，扰犯阳明之络，络损则血上溢也。前波未平，后波又起，恐正虚不能支持，致生变端。再宜引血归经，运脾柔肝，尽人力以冀天眷，尚希明正。|蛤粉炒阿胶二钱侧柏炭三钱左牡蛎三钱花龙骨三钱紫丹参二钱茜草根二钱怀牛膝二钱连皮苓四钱川贝母二钱仙鹤草三钱白茅花钱半鲜竹茹二钱鲜藕二两葛氏十灰丸三钱|