0300
魏氏。经阻暴崩，疑为胎漏，按脉无孕象，乃聚瘀日久致患，曾经调治得安。今暑湿令行，头晕呕恶，晡后骨蒸，寤不成寐，忽又暴崩，脉虚疾。症属内因，必由阳明脉亏，木火乘侮，是以贯膈犯巅，震及血海，血海一空，则骨骱生热。治宜和阳安胃，佐以镇络。嫩桑叶、甘菊炒、天麻、白芍、钗斛、枣仁、茯神、牡蛎煅研、海螵蛸醋炙、橘红、半夏曲炒、续断，数服诸症悉平。惟左关尺芤弱，乃肝肾阴伤。用熟地、萸肉、山药、白芍俱炒、茯苓、杜仲盐水炒、海螵蛸、鳖甲俱炙、阿胶烊、数十服行痊。又接服鸡血藤膏而经固。/|