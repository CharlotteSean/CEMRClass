孙。先患咯血，营阴亏损。因时感邪热，肺胃津液亦伤，咳迫气喘，晚热盗汗，营阴之损象日深，脉象虚细而数，舌苔光绛润。下滋肝肾，上养肺胃，是属一定之理。惟食少便溏，上损及中矣，又当参入培土之意，方为稳当。|北沙参麦冬肉生地炭白芍百合苡仁牡蛎怀山药白扁豆霍石斛白薇丹皮炙甘草燕窝|另：琼玉膏地黄、茯苓、人参、白蜜临卧枇杷汤下|二诊：养阴清肺，兼培中土，阴热似乎稍减；惟内热盗汗，咳喘便溏，频作不已，则肺胃之液，肝肾之阴，均难遽复。且中气虚陷，大便不实，凡凉肾之剂，尤宜斟酌用之。拟以培土生金为主，兼用滋摄之法。|党参北沙参怀山药白扁豆麦冬苡仁生地五味子丹皮白薇霍石斛蛤壳燕窝胡桃肉|