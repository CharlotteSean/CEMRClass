0000
姚其锐，年三十六岁，家小康，住山西太谷县城。|病名：疫痢末期。|原因：素有烟瘾，案牍烦劳，退后精神不支，当夏令痢疾盛行，忽染此病。|症候：下痢脓血参半，小腹疼痛，里急后重。经医七八位，时见小效，总不能全愈。至冬月肚腹不痛，痢亦微少，按之小腹有块，如李如杏状，痢能便出，燥粪不下。延至正月初，形容羸瘦，饮食俱废。病者恐慌，更医数手，或下夺，或润肠，或滋补，全然无效。后用西医灌肠器导之，亦依然如故，始延愚诊视。|诊断：脉左右皆大而缓，西人谓痢为肠中生炎，此乃阳盛阴虚，伏火上炎，肺气失降，大便燥结所致。头不痛、口知味者，无外感之征也，口不干渴者，火在血分也。肺与大肠相表里，主制节周身之气，《素?灵兰秘典论》曰：“肺者相傅之官，治节出焉，大肠者传导之官，变化出焉。”肺气不降，大肠无由传导，以致凝结而成燥粪。素问阴阳应象大论曰：“燥胜则干。”由泻久亡阴，内水亏竭，譬如行舟无水，任凭推送，其何以行？|疗法：仿吴氏增液润肠法，以玄、地、二冬、阿胶、归、芍为君，大生津液，作增水行船之策，用钱氏泻白散加桑、杏为臣，使肺气肃降，推荡燥粪，佐以西参以助泻白散，降肺气之力，使以桔梗，开肺气以宽大肠。若用硝黄峻下，以治阴虚燥痢，深恐大便水泻，而中气亦随脱矣。|处方：大元参五钱大生地四钱原麦冬四钱蜜炙桑皮三钱地骨皮三钱生甘草一钱桔梗一钱青子芩一钱西洋参五钱，另燉真阿胶五钱，化冲酒杭芍二钱白归身二钱淡天冬二钱炒杏仁钱半水煎热服，阿胶另溶化分冲。|效果：服药一剂，觉腹中似有行动之机。次日照原方加蜜炙枳壳钱半、生枇杷叶五钱去毛，服后约六点钟，忽然肛门矢气，喧响如擂鼓状，燥粪随下如石，如栗子大，用斧捣之，分毫不动。第三日服原方一剂，腹中燥粪始尽。至四日去黄芩，加鲜石斛，又服一剂，饮食能进，身体如常。后服叶氏益胃养阴法，平调而愈。|廉按：此疫痢，将愈未愈，下多亡阴，液枯肠燥之治法。若用于初起，大非所宜。故临症之时，查明症候之初中末，亦诊断者所必要也。|