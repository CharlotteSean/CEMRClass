李氏。月来兼旬再至，小腹痛胀，面黄食减，手足心热，口微渴，脉虚促。此脾肝肾阴亏损症也，延成劳热则难治。暂用阿胶四物汤：潞参、熟地砂仁末炒，各三钱，当归、白芍酒炒，各二钱、川芎八分、阿胶水煨二钱，麦冬、山栀、续断俱炒。各钱半、香附童便炒、二钱。四服诸症俱减。改用八珍汤去白术，仍加阿胶、麦冬，脉较和，食较进。后专用潞参五钱、龙眼肉二钱，煎服，味甘生液。又用归脾丸加白芍、香附常服，经始调。|