0300
抱灵居士|一妇，经闭，发热、心悸，干呕作泻，吐白沫多于平日，以败毒散、正气饮不应；以二陈汤加荆芥、防风、枳实、竹茹、柿蒂、桑半夏用三钱二剂，呕止，热悸在；以小青龙汤一剂，两耳气冲；以前方加白术、丁香不纳药，询之，乃行经后饮冷茶一碗，经行一日止，心悸，发热，泻黑尿，脉浮滑，以百顺丸三钱，泻三次黑尿；以小柴胡汤加生地、全归、桃仁、丹皮一剂，小腹微痛，此蓄血症也；以生地、赤芍、桃仁、红花、香附、肉桂、茯苓、枳壳、归尾、甘草、干姜、酒为引一剂，大汗热退；三剂，两月经行而愈。|