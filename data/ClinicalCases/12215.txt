0502
佚名|薛小姐。痧子十三天，痧回里热不清，咽喉内关白腐，肢节肿痛亦减，脉象累数。少阴阴液已伤，阳明余热留恋，能得不生变端，可望转危为安。仍拟生津清温。|天花粉三钱京玄参一钱五分桑叶皮各一钱五分川象贝各二钱金银花三钱嫩前胡三钱连翘三钱鲜竹茹一钱五分生赤芍二钱鲜石斛二钱丝瓜络二钱肥玉竹一钱五分活芦根一尺枇杷叶露后入，四两|二诊：痧子十五天，里热未清，咽喉内关白腐渐退，左手足肢节疼痛，脉象弦小而数。少阴阴液已伤，阳明余热留恋，还虑变迁。再宜生津清胃而通络道。至于牙齿脱落，亦胃热之故也，清其胃即是固其齿之意。|天花粉三钱京玄参一钱五分熟石膏二钱嫩白薇一钱五分肥知母二钱桑皮各一钱五分川象贝各三钱鲜竹茹一钱五分连翘壳三钱生赤芍一钱五分金银花三钱丝瓜络二钱活芦根一尺|枇杷叶露、野蔷薇花露各二两，二味冲服。|三诊：痧子十七天，咽喉白腐渐愈，肢节疼痛亦减，而里热仍炽，续发红疹，布于胸膺脐腹之间，咳嗽不爽，舌质淡红，脉象濡数。阴液已伤，第二层之伏温渐渐外达，肺失清肃，再宜生津清温而通络道。|花粉三钱玄参一钱五分石膏二钱生甘草五分桑叶皮各一钱五分光杏仁三钱蝉衣七分银花三钱连翘三钱川象贝各二钱赤芍二钱丝瓜络二钱活芦根一尺/|