陈茗如太守之女，年十一岁时，疟两月不已。医不分经混治，以致邪留正伤，延成疟母。左胁下痞块有形，按之则痛，面色萎黄浮肿，肚腹膨胀，足胕皆肿，肢体困倦，头顶痛，疟一日一发，热多寒少，此少阳厥阴太阴三经皆受病，邪气滋蔓难图，非泛泛轻恙，所喜胃纳尚佳。宗先圣缓攻法，无欲速也。严氏鳖甲饮加减。|鳖甲、山甲、白术、枳实、川芎、白芍、草果、槟榔、厚朴、陈皮、生姜。|又，十三日诊，进鳖甲饮，甚效，疟止复作甚轻，痞块略软，按之不痛，面浮亦渐消，寝食颇安逸。夫疟疾，原无大害，因初误混指伤寒，乱投表散，再谬于骤进参、术、黄芪守补，以致邪无出路，盘踞厥阴肝络，与气血扭结一团，若不拔邪留正，变幻莫测。仿叶氏通气血，攻坚垒，搜剔络中之邪，驱除疟母之癖。|鳖甲、金铃、桃仁、归须、甲珠、夏枯、牡蛎、丹皮、白术、附子。|或曰：案中既言参、术守补，何以此二方中俱用白术，岂不自相矛盾耶？曰：配法不同也。白术配枳实为消补互用，配附子走而不守，通阳驱邪，清痞除积，实有天壤之隔。不似若辈，套用补中益气、四君、六君，以为疟门必用之方，看似稳当，其实养虎遗患，贻祸非轻耳。疟止肿消，专治其痞，消痞丸每早晚各服五钱。六经皆能病疟，非独少阴经有，然施治当审在何经或兼何经，用药自如响斯应，疟止肿|