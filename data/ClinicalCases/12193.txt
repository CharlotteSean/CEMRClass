王某某，疫毒疠气，吸受口鼻，四五日来不发痧，但喉腐者，殆因年值五旬，相火已衰也。念此症虽曰里先受病，较之平常外感，宜先表而后里者有异。第外入之邪，总以外达为先，再为疏解，谅亦近理。今且左脉尚沉，舌苔尚白，热不甚猛，口不甚渴，屡屡大更溏泄，化火之形未具，而下陷之机已著，曷可藐视？！姑从经义火郁发之意。|葛根甘中黄牛蒡子连翘桔梗元参/|