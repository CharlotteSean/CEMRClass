0000
杨春芳，年四十八岁，南昌人，住广润门外。|病名：春温误治。|原因：房事过劳，时届春令，无以应生发之气，致发春温重症。误服辛温发表等剂，病日加重，延误旬日。|症候：壮热不退，汗多口渴，大便旬余不通，舌苔黑生芒刺，病势危险已极。|诊断：脉左右俱洪数鼓指，合参病势现象，察其前服各方，知系春温误药所致。症已至此，非大剂滋阴，兼涤肠，不及挽救。|疗法：议以增液承气法，重用元参、生地、麦冬为君，以滋水养阴，合大承气汤，以急下存津，此亦破釜沉舟之意也。|处方：润元参六钱鲜生地六钱杭麦冬五钱，去心生川军三钱川厚朴二钱炒枳实二钱元明粉二钱，冲|次诊：一剂，大便即通，热渴俱减，险象已除，遂改以复脉汤去姜、桂续进。|细生地六钱杭麦冬五钱杭白芍三钱阿胶珠三钱生甘草二钱火麻仁三钱，去壳，捣|效果：服二剂热渴均愈，惟胃阴不足，正气尚亏，又进益胃汤加减，以为善后调理。|北沙参四钱润玉竹三钱细生地四钱杭麦冬三钱抱木茯神三钱粉甘草二钱鲜青果四枚，剖破，若无青果时不用亦可|煎成后去渣，加上冰糖五钱烊化，频频服之，服四剂而全愈。|廉按：春温误治，至舌黑而生芒刺，症势已险，方用增液承气法救误，确有巨功。惟续进减味复脉汤，稍嫌太骤。当先进益胃汤为合法，俟胃阴复而胃气健，然后用复脉法滋填收功，较为适当。|