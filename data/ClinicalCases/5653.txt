0004
祝君兰舫，戊戌夏，为钱业谣传大有出入，以是心怀闷郁，数夜不寐，惫甚。时适侍诊，按脉弦急左甚，苔薄白。询知确因气而阳升不潜，头觉胀痛。疏方辰麦冬、云茯神、块辰砂、百合心、大生地、夜交藤、珍珠母、左牡蛎、杭白芍、炒枣仁、天麻、磁石、秫米等，而以金器一件、莲子青心三十，先煎为引。服后熟寐十时许，形神大卓，颇蒙称验。|