0502
家嫂于今年九月，陡患喉症。初起时，仅咽喉两旁红肿起白点，发热恶寒，头疼，舌苔淡黄而腻，脉滑，盖湿热痰滞酝酿为患。初用薄荷四分桑叶一钱连翘四钱瓜蒌、金银花、贝母各三钱金果榄二钱鲜生地六钱。煎服。外吹蓬莱雪。次日寒热退，而咽喉而旁则破烂；汤水难下，舌苔淡黄厚腻，右脉滑数，乃痰伏上焦也。前方去薄菏、桑叶，加杏仁三钱冬瓜仁、丝瓜络各四钱黄芩二钱木通一钱石菖蒲四分梨汁一酒盅和服。第三日复诊，喉部溃烂未至蔓延，咽内常觉痰阻，舌苔黄腻，痰浊甚重，轻剂下能治也。乃易方用旋复花二钱贝母四钱海浮石、蒌仁、半夏曲、麦冬、生地各三钱川连五分橘皮一钱五分，梨汁、莱菔汁和服。并另用梨汁、莱菔汁与饮，痰渐活动，能稍稍咯出矣。然舌苔则满布粘腻，口粘而干，大便数日未通，右脉滑数，乃以原方去海浮石，加滚痰丸三钱，同煎。盖欲通其大便，使痰浊下降也。此药服后，夜间能睡一二时，知饥欲食，而病势遂大退矣。然并未大便，惟吐痰甚多，舌苔尚腻，仍以前方去滚痰丸，服后诸恙俱退。家嫂以药太苦，遂不服药，但以薄粥调养，越日大便始通，而起居如常矣。|