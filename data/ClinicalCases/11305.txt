王大梅妻，庙巷内红巷。壬子六月下浣，产后寒热，胸闷不舒。某君照伏暑法，以栀、豉、青蒿、藿香、滑石、郁金、太乙丹之类，不应，来延诊。脉糊数，苔少，质红紫如猪肝色。因思病经兼旬，如系邪在气分，服前药则寒热自可清解。产后每有留瘀成热，邪在血分，当事别论。矧西说蓐热有子宫膜炎，藏体浊胀见有败血者。转用豆卷、六一散、泽兰、川芎、赤芍、连翘、姜汁炒生地、蒲黄、归尾、五灵脂、丹参、荷叶，舌之殷紫渐淡。复诊：增损前方。数剂后，寒热渐清。可见产后之热，有气分之邪，固宜宣泄；不应，即当转从别途着想，不可执一。/|