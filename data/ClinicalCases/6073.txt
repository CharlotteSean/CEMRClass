0005
钱先生。初起寒热，继则脐腹臌胀，右臂部疼痛，连及腿足，不能举动，舌苔腻黄，小溲短赤，腑行燥结，脉象濡滑而数。伏邪湿热挟滞互阻募原，肝气乘势横逆，太阴健运失常，阳明通降失司。痹痛由于风湿，书云：非风不痛，非湿不重也。经络之病，连及脏腑，症非轻浅。姑拟健运分消，化湿通络，冀望应手为幸，尚希明正。|清水豆卷四钱嫩白薇钱半郁李仁三钱木防己三钱伏苓皮四钱通草八分大麻仁四钱肥知母钱半枳实炭一钱全瓜蒌四钱西秦艽钱半地枯萝三钱|