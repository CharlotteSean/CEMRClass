吴阿合子，年八岁，住体操场。戊辰清明诊：温病失治，误服地芍签方，邪恋阳明，灼津涸液，咳嗽无痰。热炽神糊，目眵谵语。齿干，舌干无液，苔燥色黑；脉数，左部不振。邪热熏蒸，由气而营，深恐昏痉。元参心三钱鲜生地七钱鲜薄荷二钱同洗打竹茹二钱银花四钱连心翘三钱黑山栀三钱知母二钱玉泉散七钱丹皮二钱全瓜蒌三钱丹参三钱鲜大青三钱茅芦根二两竹叶卅片梨汁一小杯萝卜汁一盅蔗浆一杯冲。另玳瑁五分石菖蒲根二分郁金三分西月石三分，研末，灯心汤冲服。一剂，苔黑已蜕，神清脉振。原方出入而愈。|