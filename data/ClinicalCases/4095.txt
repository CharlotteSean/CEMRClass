0002
左。平昔嗜饮，早年曾经呕逆吐酸，近则胸脘闷痛，肩胛作酸，喉间有痰不爽，口中涌水，入寐多梦，大便溏泻，日或数起，脉濡弦。肠、胃并病，节食慎啖为要。|佩兰三钱法半夏钱半广皮二钱茯苓三钱荜拨一钱白豆蔻一钱沉香曲炒，钱半旋复花布包，二钱肉果煨，钱半赤石脂煅，三钱娑罗子三钱陈大麦炒杵去粗皮，三钱|二诊：嗜饮曲蘖，伤其肠胃，早年呕逆吐酸，近则胸脘闷痛，右旁时觉火热，喉间有痰不爽，晨泻，入寐多梦，肩胛作酸，脉濡滑而弦。守原意出入治，仍须节食慎啖为妙。|法半夏钱半北秫米布包，三钱茯苓三钱荜拨一钱肉果煨，钱半益智仁炒，一钱赤石脂煅，三钱白豆蔻一钱宣木瓜八分生于术二钱旋复花布包，三钱佩兰三钱|三诊：晨泻已愈，胸脘闷痛、肩胛作酸亦瘥，喉间仍有痰不爽，入寐多梦，脉濡弦。证药相安，仍守原意。|生于术二钱茯苓三钱益智仁一钱远志肉炙，一钱肉果煨，钱半赤石脂煅，三钱霞天曲炒，三钱白豆蔻一钱宣木瓜八分法半夏钱半北秫米包，四钱十大功劳二钱|四诊：嗜饮曲蘖，脾不制湿，清阳失其展舒，水谷分泌不清，晨泻虽愈，大便或硬或溏，肩胛作酸，入寐多梦，鼻塞嗅觉不灵，近日因感风咳嗽有痰，脉弦滑而濡。运脾升清可见也。|生于术二钱茯苓三钱川桂枝钱半鹿衔草三钱青防风炙，一钱二分香白芷钱半辛夷钱半宣木瓜八分益智仁炒，一钱肉果煨，钱半罂粟壳钱半十大功劳二钱|