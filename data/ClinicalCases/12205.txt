0502
金左。春温疫疠之邪，从内而发。发热咽痛，热势甚炽，遍身丹赤，痧点连片不分，咽痛外连颈肿。右脉滑数，左脉弦紧，舌红边尖满布赤点。此由瘟疫之邪，一发而便化为火，充斥内外，蔓延三焦。丹也，痧也，皆火也。刻当五日，邪势正盛，恐火从内窜，而致神昏发痉。拟咸寒泄热，甘凉保津。|犀尖五分，磨鲜生地七钱粉丹皮二钱大青叶三钱金银花二钱霜桑叶一钱五分大力子二钱黑玄参三钱薄荷五分金汁五钱鲜茅芦根肉各一两|二诊：咸寒泄热，甘凉保津，丹痧较化，热亦稍轻。然咽中仍然肿痛，左耳下结块作胀，亦属火风所结。大势稍定，未为稳当。|大连翘黑山栀粉丹皮淡黄芩白桔梗人中黄大玄参大力子荆芥芦根|