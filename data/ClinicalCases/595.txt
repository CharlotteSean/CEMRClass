0000
中求之可也。|论曰：战有二议：曰战兢，曰战斗。辨脉以初发时寒慄战兢之情形言，故曰战兢。若以正邪战斗言，则正胜邪退，其病必愈，是战而胜也；正衰邪强，其病必死，是战而败也。是故当寒慄战兢，尚未发热之时，是邪气势强、正气力弱之时，此时病人当覆被取暖以助热气上升，助热气以战退寒慄，即是助正敌邪之宗旨。当大热如蒸、尚未得汗之时，正气犹欠充足，当耐心受热以待汗出，即是加增正气实力之宗旨。若不耐心受热，不待汗出，便去揭被掀衣，迎凉取冷，即是害正助邪，是为倒戈自杀，立刻变为不治之死证。倘能耐心受热，热盛汗出，当汗出如泉涌之时，当静待其泉涌而出，此乃正气大胜，邪气逃亡，正气乘胜追亡逐北，灭敌务尽之时。当其汗正出时，不可半途而止。倘当汗未止时，揭被掀衣以回其汗，则战汗未得全出，大邪必未尽歼，是为姑息养奸，留邪复叛，亦必变为不治之死证，必也。听其汗自止，热自退，口能食，方为逐邪净尽、凯旋成功之日，即已汗止热退矣，便当糜粥自养，培补津液，增益汗源，此时之汗，大耗之余，培之尚恐不及，不可再令出汗，倘又再发其汗，便是虚上加虚，下厥上竭，变为不治之死证。此战字作战斗之战解之义也。再言夫当汗泉涌而出之时，乃是邪正大战，正势强、邪势弱之时，仍是未分兴亡之时，若于此时揭被掀衣，迎凉取冷以回其汗，是自挫其正气之锐气，邪气必乘机反攻，病人汗虽止，热必复作，邪必益强，不能纳食，变为阴阳交，必不免于死矣。其义见|