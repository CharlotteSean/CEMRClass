张幼，十六月。八月二十八日。先天不足，后天不敷，脾肾两亏，形尪肉削，发枯如穗，口渴溲多，善纳易饥，两目羞明，舌红无苔，大便干薄无常，灼热往来无定，脉象细数。正气已虚，胃阴已伤，急为养阴生津、和胃扶正。|西洋参一钱川石斛三钱炒扁豆三钱淮山药三钱白茯苓三钱银柴胡一钱野白薇一钱五分芡实三钱潼白蒺藜三钱大麦冬三钱五剂。|复诊：服药以来，热退渴减，余症如前。书有形不足者温之以气，精不足者补之以味，非草木之功所能为也。|原方去银柴胡、白薇、炒扁豆，加土炒野于术一钱五分，稆豆衣一钱五分。嘱以牛乳代茶，黄芪、红枣汤煮粥，鸡鸭血佐餐。如法服之即愈。|