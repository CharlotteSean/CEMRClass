一孺子，年六岁，因食肉过多，不能消化郁结肠中，大便不行六七日，腹中胀满，按之硬如石，用一切通利之药皆不效。为用此法熨之（通结用葱白熨法），至三点钟，其腹渐软；又三点钟，大便通下如羊矢，其胀遂消。|通结用葱白熨法：治宿食结于肠间，不能下行，大便多日不通。其证或因饮食过度；或因恣食生冷；或因寒火凝结；或因呕吐既久，胃气冲逆；皆上逆不下降。|大葱白四斤，切作细丝，干米醋多备待用。将葱白丝和醋炒至极热，分作两包乘热熨脐上，凉则互换，不可间断。其凉后，仍可加醋少许，再炒热，然炒葱时，醋之多少，须加斟酌，以炒成布包后，不至有汤为度。熨至六点钟，其结自开。|