许氏。中年血脱，延为带浊，必冲任脉虚。夫冲为血海，任主担受，而冲脉隶于阳明，阳明先衰，胃纳不旺，致血海不固，但任失司，此淋漏根由也。近则食后脘腹不爽，或暖腐宵胀，必由脾肾阳虚。治法摄阴先在益阳，以崇生气，以纳谷味。且脉来左右缓弱，温通为宜。制附子三分、益智仁煨八分、沙苑子、白芍、归身、制半夏各二钱、破故纸、杞子俱焙、乌鲗骨醋炙、续断酒炒。各一钱半，胡桃肉二枚、煨姜三钱，三服漏止食进，去附子、故纸、半夏，加芡实、杜仲、菟丝子俱炒，又数服乃固。/|