0102
全兰芳，嗜饮酒，日三次。壬戌二月初旬，春寒感邪，外寒里热，咳痰如赭红色，气秽，溲赤。风邪挟酒热伤肺，痈痿须防。冬甜瓜子各五钱，杏仁霜三钱，单桃仁三钱，薏仁四钱，鱼腥草一两，全瓜蒌四钱，挂金灯一钱，黄芩二钱，知母二钱，碧玉散五钱，黑山栀二钱，浮萍二钱，忍冬藤四钱，茅苇茎二两。二剂。另月石四分，黄荆子八分，研末，莱菔汁调服。咳大减，痰秽色均退。原方出入而痊。|