病者：孙焴林，年三十六。|病因：新任保长之职，往陶店开会归，饱食糯米汤元一碗。|症候：当晚即发热恶寒无汗，次日有进以桂枝汤，又增头痛剧烈，乃自饮生藕汁一碗，而头痛愈，寒热仍旧，复请龙范之诊之，谓系湿温症，与辛淡之剂，而寒热乃退，人事疲倦，头昏如蒙，双目不欲见光，遍身肢节软痛，两足不能起立。|诊断：延愚诊之，左脉弦细而涩，右脉濡细，舌苔绛厚无津，口干不欲饮，此过利伤津之咎也。|疗法：与复脉汤，兼以养阴之药。|处方：生白芍、生米仁、白扁豆各三钱，火麻仁、木瓜、故纸各二钱，阿胶、炙草各一钱五分，炒二芽各一钱，鲜姜大片，红枣三枚。|效果：一服安然就寝，异常舒适，越三日。|再诊：脉现洪缓无力，与调和脾胃，香砂六君子汤加减之。|接方：潞党参、苡仁各三钱，冬术、云苓、扁豆各二钱，砂仁、炙草各一钱五分，杭芍、木瓜、二芽各一钱，姜枣为引。|效果：二剂而安。|理论：此症亦暑邪内伏，暴感新寒，又兼有糯米汤元之滞，彼不知消滞散寒涤暑之法，竟用桂枝汤，引起暑邪上升而成燥化，以致头痛不可忍耐，幸服生藕汁而减其燥，复因用燕益参补丸承气汤等，虽燥邪与食滞下夺，而津液不免有伤。复作湿温而渗利之，阴液又受大损，所以上喉干目闭不欲见光，两足绵软无力而小便难也。若不急救阴液，不免有亡阴之虑矣。|方论：此炙甘草汤合阿胶鸡子黄汤加减也，阴液大损，喉干目闭不欲见光，乃营养不能上升，故用生白芍、阿胶以营养心脏而润神经。中焦不运，以白扁豆、谷麦芽以调脾胃。肝肾不固，以故纸麻仁温润下焦，固肾气而增小便来源，足膝绵软无力，以苡仁、木瓜舒筋络而理脚气。炙甘草者，足能助诸药以成功也。此方不用甘寒之呆滞，亦不用过温之炎燥，平淡滋补，足能交互阴阳，调和营卫，诚至美之法也。|