0109
吴。阴虚湿热，心肾不交，遗泄有梦，心虚于肾，治以清养。|北沙参川石斛抱茯神覆盆子白茯苓川杜仲西绵芪黑料豆夜交藤白莲须白苡米广陈皮|七帖后，沙参换西洋参。|上洋，陈。遗泄肾虚，肾不涵肝则旺，肾为胃关，致胃弱，少腹鸣响，胸脘满闷，嗳气纳少，大便渐燥，脉息细弦，拟调肝而和脾胃。|左金丸生白芍炒夏曲白茯苓川杜仲白莲须真獭肝小青皮新会皮抱茯神生当归乌沉香竹二青|海盐，高。遗泄无梦，潮热有汗，遂至头眩心悸，气怯神疲。最为关系者，防咳嗽成劳。左脉细数。阴虚热炽，治以清养。|北沙参川石斛柔白薇白茯苓沙苑子广陈皮银柴胡生白芍黑料豆粉蛤壳淮山药枇杷叶|复方：吉林须北沙参冬虫夏草抱茯神黑料豆淡秋石毛燕窝淮山药花龙骨生白芍橘红伽南香枇杷叶/|