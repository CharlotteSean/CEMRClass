0005
孙明琛妻，大孙巷。疟后风痰留恋，外风引动内风，头晕宿恙又发，咳嗽，痰韧色白，气逆自下而上，自觉虚甚，不寐，口腻味酸。脉虚数，苔白。肝阳挟痰不降，肺气不肃。症情虚而挟实，清肺潜肝、安神化痰为法。粉北沙参、冬甜瓜子、光甜杏仁、象川贝母、青蛤散、旋复、赭石、紫石英、磁石、天麻、薏仁、潼白蒺藜、青盐半夏、秫米、苇茎、金器、青铅。另廉珠、血珀、伽楠香、辰砂，研末，灯心汤下，庚申九月二十八日方。复诊：投剂之后，得寐二时许，头晕略减，咳嗽痰声，气逆由脐而上，不时火升自汁。苔腻，前半苔蜕皮碎红痛，未蜕者色灰，脉细软无力。阴虚阳浮，痰浊招恋，疟后虚热不清，小溲尚黄。症情夹杂，犹恐精神不能潜守，余热蒸痰昏迷。再清上潜下、安神涤痰为法。冬甜瓜子、瓜蒌皮、蛤粉、决明、紫菀、光甜杏仁、南北沙参、旋复、白芍、牛膝炭、冬虫夏草、淮小麦、鲜首乌。另磁石、紫石英、金器、芦根、灯心，先煎代水。猴枣、川贝母、廉珠、伽楠香四味研，竹沥温调。二十九日方。三诊：大便秘而已通，寐亦较久，惟昏晕时作，不肯多言，胸中懊■，咳痰不爽，气短火升，自汁略止，溲色仍黄。脉虚软无力，苔炲，前半红痛。阴虚阳浮，烁津蒸痰，下虚上实。再益阴潜阳、安神化痰为法。天麻、潼白蒺藜、钩勾、滁菊、象川贝母、竹茹、竹黄、蛤粉、蒌皮、珠母、杞子、牛膝、北沙参、功劳子叶、阿胶。另龟甲、鳖甲、牡蛎、关蛇、地栗、苇茎、金器，煎汤代水。另廉珠，蛤蚧尾、猴枣、血珀，研未，竹沥调服。十月初一日方。四诊：昏晕大定，心中懊烦亦退，夜寐较安，咳嗽气短均减；惟头晕，鼻气灼热，舌上亦觉灼然，火升已平，溲色尚黄。脉象虚软，左较有力，舌根浊中蜕，色红有刺。外觉形寒，阴虚风阳消烁，津液被伤，多汗表疏。再拟清养。金川石斛、北沙参、天冬、首乌、杞子、天麻、滁菊、潼白蒺藜、阿胶、归身、牛膝、象川贝母、蛤粉。初三日方。五诊：头昏未泯，舌上火出，夜寐已酣，因咳即醒，日间则否，溲色带黄。脉象虚软，左较有著，苔已全蜕，舌红。阴虚阳气消烁，诸证未能尽熄。再拟育气阴，潜阳安神，以摄卫气。霍石斛、西洋参、天麻、杞子、潼白蒺藜滁菊、二冬、白芍、首乌、茯神、枣仁、萸肉、淮麦、冬虫夏草。另三甲、龙齿、胡桃，煎汤代水。初六日方。二剂。六诊：服前药稍能起坐，饮食两碗，畏药而辍五日。十三日小雪，头晕复起，肢麻异常，心中难以名状，怕烦畏寒。脉虚软无神，苔剥灼然。良■阴血大亏，虚阳未泯，扰于心神则难过，恐虚中生波。生地、苁蓉、白芍、杞子、西洋参、制首乌、二冬、归身、天麻、蒺藜、萸肉、丹皮、五味、冬虫夏草、阿胶。另三甲、龙齿、贡淡菜，煎代水。十四日方。七诊：头晕火升，肢麻，虚烦退而未止。脉虚弦，重按杳然，舌上灼痛。阳升烁阴，尚防留恋，不易复原。霍石斛、二冬、玉竹、生地、白芍、归身、西洋参、首乌、杞子、桑寄生、枣仁、阿胶、天麻、蒺藜。另珠黄散掺于舌剥处。十六日方。此后就西医治，三反四复。最后有人知为肝阳，静养食疗竟愈。|