0000
王男。六气之伤人也，惟燥与火为最烈。燥得秋气，火得夏气，二者最易劫损津液。治之之法，与风温、湿温大有区别，未可以汗下清三法，拘为绳墨也。据述初起微恶风寒，继转体子灼热，经旬日而未见退凉，亦不壮热，并无汗泄，唇燥口干引饮，肌肤时有刺痛，溲赤短涩，纳食式微，苔花糙，舌尖起刺，脉象细滑而数，左手兼弦。凭症因以参苔脉，当属秋令燥气，郁结肺卫，津液受其劫损，显然可知。其耳鸣欠聪，兼有咳呛，头痛脘痞等，亦为燥气伤人之见证。古云，燥与火为同气，燥从火化，火盛则伤津动风。今燥热不退，肺胃之津液受其劫损，所幸内风未动，尚少变态，若迁延日久，恐非佳兆。拙拟清泄燥热，润养阴液主治，得热退津回，庶无风动之变。|铁皮石斛天花粉冬桑叶连翘心玄参心焦山栀杏仁麦冬生石决通草沙参梨皮|