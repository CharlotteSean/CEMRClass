0006
工人妻，年三十许，娩后十余日，恶寒已尽，偶因感冒夹食，腹及胁痛，医者疑瘀血为患，以破血降气药与之，不效，继更数医，率用桃仁、红花、三棱、莪术等品，愈治愈剧。一日医用桃仁承气煎好，进服一杯，即昏愦妄语。延诊，脉如蛛丝不绝，气息奄奄，手足如冰，汗出，面上黑气满布，口唇惨白，舌苔黑滑，即用大剂通脉四逆，冷服一帖，苏醒，厥回汗止，改用大剂附子理中汤三帖，遂霍然已。|