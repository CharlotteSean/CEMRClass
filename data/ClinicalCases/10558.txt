陆，四十岁。经漏四十余日，脉海空亏，怔忡阴吹。《金匮》云，胃气下泄也。更兼呕吐不止，脉虚芤弦，风木来乘，变端有不可测者。姑宗妙香意，参辛香两和肝胃法，冀呕止再商。|党参益智仁茯苓龙齿姜渣乌梅枣仁紫石英|二诊：衃血频下，而漏得止，余恙亦稍安适，所患阴吹，于未小便时仍然，脉虚芤弦。冲任空匮，本宜补摄，而呕伤胃气，滋腻难投，姑以扶胃安神法。|西洋参归身乌贼骨丹皮砂仁紫丹参白芍白薇茯苓谷芽|三诊：诸恙向安，惟少腹微痛，阴吹未除。|原方去茯苓、白薇，加香附制|