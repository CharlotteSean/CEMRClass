0002
五腑六腑，皆有营卫，营卫不调，则寒热分争。此病分争之后，肌肉暗消，因思脾主肌肉，肌肉暗消，正所以昭脾之营卫虚也。无怪乎脘痞纳少，力乏嗜卧，脉形软弱，有种种脾虚见象。于法当健脾为主，而八八已过之年，阳气必衰，又宜兼壮元阳，使火土合德，尤为要务。|乌龙丸合香砂六君丸加首乌当归|脾阳不足，湿浊有余，少纳多胀，舌白脉迟。|茅术理中汤合四七汤|诒按：此湿滞而兼气郁之证。|