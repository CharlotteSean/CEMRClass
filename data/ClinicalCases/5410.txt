袁。左寸虚滑，右关沉弱，此由惊恐思虑，三阴俱伤，痰火郁结，故神情恍惚，不能自主，不知饥饱，已渐成怔忡健忘重症，急宜静养少言，再服心脾两调之剂，可愈。|朱拌茯神三钱远志肉一钱五分，甘草水浸石菖蒲三分，朱拌炒丹参二钱陈皮一钱制半夏一钱五分真琥珀五分煅龙齿二钱生甘草五分合欢皮五钱煎汤代水|又。昨用心脾两调之法，右关稍起，左寸微平，舌苔虽减，尚嫌白腻，中宫痰火，郁结未开，再照昨法加减。|瓜蒌皮三钱薤白一钱，酒洗朱拌茯神四钱远志肉一钱五分，甘草水浸石菖蒲三分，朱拌制半夏一钱五分陈皮一钱生甘草七分石决明五钱合欢皮五分煎汤代水|又。脉象舌苔俱渐有退意，自觉隔中不能开爽，膈中为心包地步，内经所谓膻中为好乐之官是也。痰火为惊气所结，自应宣豁为治，务须寻乐散心，服药方能速效。|郁金七分连翘一钱，鸭血拌朱拌茯神四钱瓜蒌皮三钱川贝母二钱草决明一钱五分石菖蒲五分青花龙骨三钱生甘草五分建兰叶二片合欢皮五钱|又。脉象渐松，舌苔稍清，惟心中仍未能开豁，自述大便带血，色见红紫，此心包郁积少通，趁此再为清疏咸降，倘能从此泻去，最是捷径，总宜宽心调摄为妙。|大生地三钱茯神五钱，朱拌连翘一钱五分，鸭血拌旋复花一钱五分，蜜拌紫降香三分，磨汁生甘草五分川贝母二钱瓜蒌皮三钱金针菜五钱合欢皮五钱煎汤代水|又。诸象渐减，病热已有转机，惟心神恍惚不能自主，一时火升，便觉坐卧不宁，皆属神志之病，心相二火，时升时降，再照前方加减。|原生地五钱粉丹皮一钱五分朱拌茯神三钱连翘一钱五分，鸭血拌陈胆星三分石菖蒲三分，朱拌泽泻一钱五分瓜蒌皮四钱合欢皮五钱金萱花五钱生甘草五分飞金五张|丸方：茯神一两麦冬肉一两远志五钱，甘草水浸陈皮三钱大枣二两，煮烂煅磁石一钱|上药为末，枣肉同捣为丸，如龙眼核大，朱砂为衣，不时口嚼一丸，开水下。|又。脉象颇平，舌苔渐化，病已减去六分，惟心包痰火未清，胃气未复，又不能在苏静养，计惟定方常服，附以加减进退之法，再将前制丸药不时含化，可保无虞。|大生地五钱粉丹皮一钱五分朱拌茯神三钱制半夏一钱五分陈皮一钱石菖蒲二分，朱拌生甘草五分砂仁五分焦术炭一钱合欢皮五钱金萱花五钱连翘一钱，鸭血拌飞金五张|加减进退法，倘有外感风寒，照方去生地、连翘壳，加姜三片、枣二枚|风热加薄荷五分、桑叶一钱|气恼照方去焦术，加龙骨二钱、陈胆星五分|劳瘁照方去生地，加熟地四钱，砂仁炒松、西党参四钱。|饮食饥饱伤，照方加神曲二钱、焦谷芽二钱。|问此症颇类失荣，闻已药投百剂，攻补温凉，如水泼石，今独宣郁安神，病已减半，又预为进退加减，俾得安然办公，岂前此之药，均未中病耶？曰病起七情，不比外感易治，此症似虚非虚，似实非实，补之则痰火愈结，攻之则气血益亏，用温恐虚火易升，用凉防胃肠更败，计惟宣郁安神，庶几无弊，遇此等症，不求有功，先求无过，无过则功自至矣。|