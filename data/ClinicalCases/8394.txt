黄，永安街，十月初七日。大便下血，血与糟粕不相杂，则是另有出处，非痔血而何？脉弦，尺搏而涩。仲景以小肠有热必痔，大肠有热必下血。姑以清泄。|石决明煅先煎，四钱白芍炒，二钱贯众炒，二钱银花炒炭，三钱陈枳壳炒，钱半槐米炒，二钱条芩炒，一钱二分粉丹皮炒，钱半丹参二钱茯苓三钱地榆炒，三钱黑木耳炒炭研冲，五分|二诊：十月十三日，下血与糟粕不相杂，似属痔血，惟下血之际两目俱赤，火热亦盛，日来感受伤风，咳嗽、鼻塞，脉弦数。清血热佐以宣肺化风。|贯众炒，二钱地榆炒，三钱银花炒炭，三钱陈枳壳炒，钱半粉丹皮炒，钱半条芩炒，一钱冬桑叶二钱甘菊花钱半夏枯草三钱杏仁去皮尖杵，三钱紫菀钱半|三诊：十月十九日，下血已弭，目赤较退，鼻塞已利，咳嗽未休，脉浮微弦。血热较清，风邪未尽，先以轻剂宣之。|冬桑叶二钱杏仁去皮尖杵，三钱白前钱半银花炒，二钱紫菀钱半款冬花炙，钱半夏枯草三钱野料豆三钱生苡仁三钱甘草一钱枇杷叶去毛布包，三钱|