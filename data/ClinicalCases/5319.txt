0003
动则腰痛，空虚如无所着。证系肾虚之候。肾有水火两脏，虚在何脏？岂容浑而不辨？经谓诸痛皆属于火，惟肾虚腰痛不得专属于火也。盖肾中真火不衰，腰自不痛，真火不足，其痛始作，故治肾虚腰痛宜补命门之真火。但徒补火而不补水而火无水制，火势独旺，其痛未得遽止。必须水火并补，使水火既济，则肾气足而痛自除矣。方列于后：|大熟地六钱白术四钱川杜仲三钱破故纸二钱|自述大病之后腰痛如折，连服补肾之剂反伛偻不得转伸。检阅前方，多是熟地、山药等一派滋腻之味，前医只认腰痛一症专属肾虚，故拘定成见，误施方药，致酿成斯患。不知大病后血气必虚，虚则脾胃不运，邪湿常阻滞其间，不祛湿而反助湿，补之适足以害之。一误之后，岂容再误？亟宜反其道而为之，或克有济。兹将拟方列后：|白术一两，土微炒薏苡仁八钱炙黄芪五钱杜仲三钱，炒断丝防风五分附子一分，炮|水同煎服。|