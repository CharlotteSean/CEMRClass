冯月庭。中下精气两虚，而感时令风温，阻于肺胃，起先身热咳嗽，痰粘不爽，遍身疼痛，便泄稀粪，延今一候，表热已退，里热未清，咳仍痰粘不爽，舌苔造腻，气促如喘，脉软弱不匀，如此见象，皆中下元气大虚，不克运化其邪，邪恋肺胃不化。诊治之法，只可扶持，降摄其浮逆之气，佐以泄热化痰，须得中流砥柱乃佳。拟方候高明正之。|台参须八分，另煎，冲服生於术一钱炙草五分黛蛤散五钱炒枳壳八分蛤蚧尾一对，淡盐花汤洗，略炙川贝三钱旋覆花一钱五分，新绛七分，同包煅磁石炒黄芩赤苓各三钱连翘三钱都气丸三钱地栗五枚|二诊：就动则气喘自汗，咳嗽粘滞。今诊居然大见轻减，软弱歇止之脉变为浮滑促数。夫浮滑乃痰热之壅上不化，促数为肺肾之摄纳无权，中气不能坐镇也。舌苔糙厚满布带灰，渴不多饮，昨曾吐蛔一条。合脉与苔，一见湿热痰滞壅于肺胃不清，且肠中尚有宿垢，目前未可遽下，恐中气益不能支，只宜扶降中宫之虚逆，分疏肺胃之热痰，望喘汗全平苔化胃醒，始邪去而正可持，仍候高明正之。|照前方去蛤蚧尾连翘加左金丸三钱瓜蒌皮三钱，姜汁炒|三诊：喘汗之症，歇止之脉颇平。昨晚燥热大作，渴饮喜凉，彻夜不寐。顷诊，铺糙之苔，聚而为灰腻中厚。促数浮滑之脉，转而为弦大软数。乃脱变之虚象稍平，阳明之湿热宿垢炽张，证情尚在险途。但转虚境而为实象，似胜一筹。然细按脉情，歇止未尽。立方虽从分化中上痰热，通其腑气，俾邪向下泄，所恐虚波再来，不得不慎防之。拟方同培才大兄斟酌，备高明正之。|参须五分黛蛤散四钱郁金一钱五分炙草五分杏仁三钱川贝三钱枳壳一钱旋覆花一钱五分连翘三钱凉膈散五钱枇杷叶一两芦根一两|四诊：昨扶正通腑以泄热，见腹鸣漉漉，矢气连连，而大便尚未行。然灰腻之苔减，脉歇止全无，见数大有力，喜全无虚象，实象大著。可以再为通腑泄热，且愚意大腑一通，其邪不尽，须两三行庶热化邪服。望明眼道长主持之。至虚脱一层，前日示脱，目前决不骤脱也。仆有西乡之行，故聊订数语，以备高正。|参须银翘桑叶旋覆花川贝杏仁桔梗芦根黛蛤散凉膈散方耕霞|章。风邪外闭，温热内侵，咳嗽带红，壮热无汗，世俗所谓寒包火也。病经八日，肺络伤矣。须开其玄腑，泄其郁热，庶能表里两解。|麻黄四分黄芩一钱五分甘草三钱杏仁三钱连翘三钱黑山栀一钱五分桑叶一钱桔梗一钱五分葱管一枚象贝三钱元参三钱|二诊：胸痛虽减，仍然无汗。胃为热迫，倦而不寐。肺为风击，咳而且逆。肺主皮毛，胃司肌肉，邪虽盛而尚在肌表也。经谓阳之汗，以天地之雨名之，如此炎熇郁勃，苟非龙出海中，兴云布雨将流金烁石，其害有不可胜言者矣。|麻黄四分桑皮一钱五分元参三钱芦根四钱生草五分桔梗一钱五分杏仁二钱川贝三钱薄荷叶八分生石膏四钱连翘三钱鲜沙参七钱|三诊：欲思霖雨，特起东海之龙，虽未得沛然，而油然之势已布，热减咳轻，夜能安寐，此非肺胃已能布其津乎。将见崇朝而遍，可以慰满三农矣。|冬桑叶杏仁连翘薄荷叶桔梗茅根肉瓜蒌皮川贝黄芩生草元参|四诊：云行雨施，品物流行，天地得雨而炎熇解，犹人身得汗而蕴热除，余热未尽，再清肺胃以化之。|杏仁川贝黄芩桔梗瓜蒌皮前胡桑叶连翘元参茅根|