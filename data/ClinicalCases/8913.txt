天津李姓，得头疼证，日久不愈。|病因：其人素羸弱，因商务操劳遇事又多|不顺，心肝之火常常妄动，遂致头疼。|证候：头疼不起床者已逾两月，每日头午|犹轻，过午则浸加重，夜间疼不能寐，鸡鸣后|疼又渐轻可以少睡，心中时或觉热，饮食懒进。|脉搏五至，左部弦长，关脉犹弦而兼硬，右脉|则稍和平。|诊断：即此脉象论之，显系肝胆之热上冲|脑部作疼也。宜用药清肝火、养肝阴、镇肝逆，|且兼用升清降浊之药理其脑部。|处方：生杭芍八钱柏子仁六钱玄参六钱生龟板六钱，轧细龙胆草三钱川芎钱半甘菊花一钱甘草三钱共煎汤一大盅，温服。|效果：服药一剂，病愈十之七八，脉象亦较前和平，遂将龙胆草减去一钱，又服两剂全愈。|或问：川芎为升提气分之品，今其头疼既因肝胆之热冲，复用川芎以升提之，其热不益上冲乎？何以服之有效也？答曰：川芎升清气者也，清气即轻气也。按化学之理，无论何种气，若以轻气之中必然下降，人之脏腑原有轻气，川芎能升轻气上至脑中，则脑中热浊之气自然下降，是以其疼可愈也。|