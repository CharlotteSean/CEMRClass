0100
马大箓巷阙厚生兄，幼时在沪充任学徒，染湿疮。防其散漫，乃用含有硫轻质疮药敷之，渐愈十之六七。忽致遍体浮肿，溲便闭塞，形寒壮热，腰圆腹大，睾囊肿亮，气急咳逆，不能安卧。其舅陆姓与其母偕其同来诊治，谓其充任学徒时，不善护养，风寒积受，冒雨往来，又伏湿热。于其病旨，在表者汗之，在里者利之，则不仅湿去，而表邪亦解。病已如此现象，不事分解，一味抑遏，无怪其腠理闭塞，昼夜烦闷。风寒包于外，湿滞困于内，喘塞变端，意中事也。药用苏叶、紫苑、杏仁、莱菔子、防己、五加皮、米仁、半夏、车前、泽泻、麦柴、蟋蟀干、川牛膝、赭石等味内服之。外用河败草三两、麻黄五钱、苏叶四钱、冬瓜皮二两、水姜皮三钱煎汤■之，内外并治之。后肿势下趋，气急较平，五六剂诸恙均安。惟囊肿欲裂，转方改用桑皮、冬瓜皮、茯苓皮、泽泻、车前、猪苓、防己、五加皮、水姜皮、牛膝、蟋蟀干，■方同前。另服单方，用湿草纸包皮蛋，火煨之，每日食一枚。三日后囊肿全消。继以健脾化湿之剂，如资生丸、橘白、宋半夏、米仁、鸡金、川断、车前、谷芽等。故凡一切疮疾，均戒用轻粉、水银、硫黄等药，强为抑遏，转使湿毒无外泄之路，酿成疮臌。体力强健者尚可补救，中虚者其祸不堪设想矣。|