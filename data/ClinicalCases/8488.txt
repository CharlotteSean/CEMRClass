南汇丞役许龙之子，身热发斑，有似火证。医用犀角等化斑套剂，病势转危，不省人事，口中歌唱不休，有时谵语。余诊其脉，浮越无伦，按之不实，舌绛而润，并不燥渴，疑是阴证。细询病因，其妻言未病时大叫脚冷，其为阴证无疑。遂用姜附等药冷服一剂，夜即安睡。但元阳丧败之余，神疲倦怠者半月，服归脾汤二十余剂而愈。|