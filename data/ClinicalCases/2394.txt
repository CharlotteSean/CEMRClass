0000
细推此病大旨：热在胃脘、寒在丹田，寒热交争，上下格拒。且吐必伤胃，胃伤则口渴引饮；泻必伤脾，脾伤则肌肉顿消。土衰木必乘之，肝属木而主筋，此转筋之所由来也。先于两腿湾委中穴刺出恶血，再进来复丹钱半，转其阴阳，不使清浊混淆。然后议服煎方，寒热并用、补中和中。所虑脉虚症险，慎防汗脱亡阳，尽人力以挽回，勉方候酌。|姜汁炒黄连白术半夏干姜厚朴茯苓吴萸杏仁陈皮木香灶心土阴阳水煎|