0006
水。咳逆引痛，在腰肋之间，乃肝肾部位，虽因邪热瘀阻，然而脏阴未尝不伤。晚热盗汗，营虚有热也。气升喘促，行动则甚，下元不能收摄也。拟方养阴摄气，佐以和络。|长牛膝盐水炒杜仲酒炒熟地砂仁拌炒潼沙苑盐水炒甘杞子酒炒橘络牡蛎盐水煅丹皮炭白芍磁石煅归身炒丝瓜络乳香拌炒胡桃肉打|二诊：病历一年矣，证情虚实错见，内而脏腑，外而经络，随处见病，莫可指其病原之所在。兹细思推究，其始由乎肝胆，先由郁热内蕴，复为外感所遏，以致熏蒸燔灼，营阴独承其弊，上蒸肺胃，其津液悉变为痰浊。一路来晚热盗汗，气促痰多，其故悉由乎此。刻下阴液渐固，经络之气，无以主持，故随气刺痛，而脾运不旺，纳谷仍化痰涎。脉象右手弦数，肺胃间仍有余热熏灼。如一间破屋，东穿西漏，修理者，几于无处下手，只可随时修补罅漏，冀无风雨飘摇。一两日后，苟能中气有权，方可着手。|太子参川石斛淡黄芩酒炒白薇刺蒺藜沙苑盐水炒丹皮炭半夏曲炒黄橘红络各苡仁枇杷叶|