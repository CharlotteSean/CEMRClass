颜余庆君之母，年七十一岁。民国十七年三月十八日诊。|病名：中风。|原因：高年阳气素虚，腠理不密，猝中风寒，跌仆倒地。|证候：昏眩遗尿，泄泻三四次，醒后肢冷呵欠。|诊断：脉迟，舌淡红。迟脉属阳虚，风寒中于太阴也；舌淡红，乃体温不足也。阴霾弥漫，阳不用事，有脱绝之虞。|疗法：用理中暖脾，桂枝合吴萸温肝，姜附还阳。|处方：淡附子三钱西党参三钱于术四钱干姜二钱炙甘草二钱吴茱萸二钱桂枝一钱炒白芍三钱生姜汁一小匙分冲|效果：服药后，肢暖阳还病愈。|炳按：此病状为中风，乃寒中也。中寒则别有其证，或腹痛泄泻，无跌仆倒地，呵欠遗尿之症状。|