0000
唐春卿阁部堂于壬辰秋患背寒如冰，难以转动月余矣。延余诊视，少阳弦紧、太阴紧急，知係两经外感，汗未解彻之伏邪，拟以柴平散加减以和解之。唐公以为体素虚弱，他医用参、芪、姜、附重剂尚不能愈。而以此和解，可乎？余曰：“譬如盗贼伏于家中，不开门驱逐，害焉能除？请姑试之。”一服见效。唐曰：“十日后天坛当差能否？”余曰：“可！”复拟滋养之剂，数服大愈，果应差矣。|