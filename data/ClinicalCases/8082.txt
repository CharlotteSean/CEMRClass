戴实甫兄，年四十九岁。五月十日诊。|病名：肝热咳血。|原因：嗜酒善怒，肝胆郁火蕴伏，络热血溢。|证候：咯血紫色，胸中刺痛，烦热。|诊断：脉弦滑大，舌红。肝火炽盛，血热妄行也。|疗法：用苦寒降逆行瘀，凉血清热。|处方：醋炒生大黄三钱元明粉三钱焦甘草一钱桃仁三钱丹皮炭三钱藕节二钱黄芩炭三钱天花粉四钱旱莲草三钱鲜生地八钱焦山栀四钱|次诊：五月十五日。服药后，烦热退，胸痛止，咯血减而未弭，脉滑舌红。拟清肝肺之火。|次方：水芦根八钱生米仁八钱苦杏仁三钱瓜蒌皮三钱白茅根三钱紫苑三钱淡竹茹三钱黄芩三钱焦山栀三钱天花粉三钱鲜生地八钱枇杷叶五片|效果：服清泄方两剂，血止停药病愈。|炳按：肝火吐血，余用代赭旋复汤去参加桃仁、郁金、鲜生地捣生锦纹、仙鹤草、天冬，每二剂愈，可备参考。|