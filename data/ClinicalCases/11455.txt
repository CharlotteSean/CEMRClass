黄氏，年二十，产后不语，手足瘛疭，脉虚缓，此中风症也。仿古七珍汤加减，若能发出音声，方许可治。|高丽参志肉制菖蒲川芎生地酒洗天麻煨荆芥略炒钩藤防风归身|又服此方二剂，瘛疭已止，神气稍醒，而口不能言，总是险途，与举卿古拜散二钱，豆淋酒调服，昏睡，醒则能言，但舌音未清，仍与前方加当归一服，诸病悉退，继以气血两补法调理而安。|按：举卿古拜散即华佗愈风散，荆芥略炒，为末，此药清神气，通血脉，治产后中风，口噤，牙关紧闭，手足瘛疭，角弓反张，亦治产后血晕，不省人事，四肢强直，或心眼倒筑，吐泻欲死。其效如神。|