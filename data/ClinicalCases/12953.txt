0601
舒姓子，年十八，佣工在外。甲申春，余偕张友月三种痘万方村，其母召之归，乞与种之。未能早忌风寒，发热一天，即颠扑在地，二日出齐，密如蚕种，平铺不起，此夹斑夹疹痘也。且其母又与人洗生还家，兼犯秽浊，以致遍身痘色瘀紫，与蚊迹蚤斑无异，遂大热大渴，烦躁不安，语言错乱，昏迷不醒。余初用羌活发太阳之表，独活发少阴之表，葛根、白芷发阳明之表，紫胡、川芎发少阳之表，加荆芥、防风、牛子、蝉蜕以驱风散热，当归、生地以养血生津，紫草、茸黑、元参、连翘、生甘草以解渴除烦，桔便、升麻以托毒外出，服二剂热势渐减，斑疹随散，苗色转红。方中去羌、独、葛、柴、升麻、连翘、加生芪、茜草、红花以|