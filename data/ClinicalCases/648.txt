0000
身热不得汗解，舌色黄中带黑，并有芒刺，脉象模糊，神色时清时浊，昏昏欲睡。此伏邪郁滞少阳，不能宣达于外，恐传变阴经，勿可轻视。暂用解肌达表，以望转关。|柴胡葛根郁金省头草杏仁淡豆豉赤苓姜皮半夏广皮|复诊，得汗后遍体复热，心烦膈闷，谅表邪已泄，少阳热结未舒。宜育阴兼苦泄法，能开里结，标本兼治。|川连花粉鲜斛大麦芽麦冬川贝苏子生甘草|又诊，神色较前稍安，而热势犹然，舌苔干燥，脉象欠数。总由阴分亏而温邪伏郁三焦，以致缠绵不退。仍用济阴清热法。|鲜斛麦冬郁金青蒿川贝连翘花粉灯心|