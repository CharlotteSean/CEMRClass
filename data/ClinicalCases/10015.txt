0109
渔庄沈。阴火已敛，脉虚细，心肾不交则遗精，舌白稍润。宜补心丹加减。五月十九日|丹参三钱生地三钱金樱子三钱生牡蛎四钱茯神四钱远志肉八分怀药三钱柏子仁三钱西洋参一钱炒枣仁三钱新会皮钱半|清煎四帖。|又：精遗未除，脉细劲，舌微白，大便难，有血。宜补益润肠。五月廿八日|太子参一钱龟板四钱麻子仁三钱新会皮钱半茯神四钱丹皮三钱金樱子三钱生牡蛎四钱生地三钱远志肉八分稆豆衣三钱|清煎四帖。|史介生评：《内经》云：神气舍心，精神毕具。又曰：心者生之本，神之舍也。今以肾液未能上承于心，而心不藏神，心神一动，肾精遗泄，故治以补心丹加减，藉滋肾液而安心神。但其阴液已虚，未能腴润于大肠，肠中宿垢因致秘结不通，传导之官失其常度，故次方于滋阴潜阳之中，参用麻仁，生地，以润肠通便，俾得肾液渐充，则自通畅而精固神安。|