0006
韩。浊痰蕴留于肺，咳逆胸痛，痰粘音破，病已年余。肺金受伤已甚，而脉来短数细弦，热邪仍未清泄。姑与疏化法，以肃肺金。|鲜沙参冬瓜仁川百合苡仁兜铃川贝旋复花桑白皮蛤壳打蝉衣川石斛丹皮竹二青芦根|二诊：咳逆音破，金体先伤。近吐瘀紫浊痰，胸胁板痛，脉象浮软细数，左手较大，舌底色绛，气息短促。病因邪热留于营络，与肺金所蕴之痰浊，纠结熏蒸，津液被其消烁，化为脓浊。症情与肺痈相似，而图治不同。刻下阴液已伤，而瘀热未净。当先清养肺阴，疏泄瘀热。|鲜沙参生苡仁冬瓜仁、桃仁川贝桑皮鲜生地蛤黛散丹皮炭瓜蒌皮旋复花忍冬藤芦根枇杷叶|三诊：痰红虽止，而肺阴被烁，难于遽复。脉数微弦，舌红目黄。内蕴之浊热，熏蒸于肺胃者，犹有留恋之象。拟以肃肺养阴为主，佐以清泄浊热之意。|马兜铃阿胶蛤粉拌炒北沙参细生地麦冬川贝川百合白薇丹皮牡蛎忍冬藤枇杷叶|另：琼玉膏地黄汁、茯苓、人参、白蜜开水送下|