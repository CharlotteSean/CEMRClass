巴养浩年近四旬，形色肥白，患头痛半年|余，午后觉重，至鸡呜少愈。初医用四物祛痰|之剂，不效。又医用茶调散，清空膏之类，亦|不效。乃邀余诊视，六脉濡而迟缓，余曰：“此|气虚头痛也。医乃用血药，病何可安？”或曰：“曾闻阳虚气病，昼重夜轻；血病阴虚，昼轻夜重。今患者午后觉重，鸡鸣少愈，岂非血病乎？”余曰：“难执定论，当以脉推。既为血病，前药何以不效？盖鸡鸣至平旦，阴中之阳也，平旦至日中，阳中之阳也。日中至日晡，阳中之阴也。今鸡鸣少愈者，盖一阳初动之时，其气得令，故少愈。午后阳气潜藏，故又觉重，非阳虚而何？”又曰：“肥白人气虚，脉缓弱气虚，今以形色脉症相参，病属气虚必矣！”乃以顺气和中汤加川芎、倍参芪，加贝母。服五剂后，微觉稍减。乃令固守前方，服至三十余剂，方得痊愈。|