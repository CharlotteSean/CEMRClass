右脉弦滑而数，滑为痰。弦为风，风郁为热，热郁为痰，阻之于肺，清肃不行，咳嗽自作。|金沸草前胡半夏荆芥甘草赤苓川芎枳壳紫菀杏仁桑白皮蒌皮竹沥|原注：方中芎、枳二味，是升降法也。必有一团寒风化热，郁闭于肺，用芎之升，枳之降，以挑松其火；若火重者不可用，有阴火者更不可用，恐火升则血易动耳。|诒按：此金沸草散去麻、芍，加芎、枳，以挑动之，菀、杏以宣泄之，桑、蒌以清降之。细玩其加减，可识其心思之细密，用意之周到矣。案语亦简炼老洁。|