0006
王梦楼太史余于汪心农先生处快晤，挥尘清谈每多妙悟。一日，折柬相招，为其庖丁诊视，狂吐失血，倾盆如注，余谓少阴不足，阳明有余，血热妄行，势如潮涌。防冒，非釜底抽薪不可。太史曰：“此人烹饪颇佳，随从有年；倘得妙手回春，不独渠感再造即予，亦可以加餐饭矣。”因定拔萃犀角地黄汤大剂与服，遂得势缓。|再诊：以玉女煎加沙参、骨皮、人中白、藕，其痰顿平，余适倩友绘修道图成，浼太史题署，又承以楹贴见赠。|