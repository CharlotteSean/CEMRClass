0007
张浩培，十余岁。游阳山归，寐中如瞪视，|搐搦不识人，来城就诊。余见其太阳青筋绽露，|人亦瘦长，因拟丸方嘱其长服，竟不再发。案：|上春劳力游阳山，归病梦中瞪视，搐搦，已发|四秋。肝者罢极之本，原因肝少血涵，宜为培|本补肝，必先滋肾。述知病前不甚暖，亦阳不|下潜之征。大生地、萸肉、丹皮、白芍、山药、|牛膝、远志、龟板胶、茯神、枣仁、小麦、阿|胶、杞子、于术、黄芪、牡蛎、麦冬、鳖甲、川|断、芡实、鳔胶、甘草，研末，用猪脊髓挑去|血筋，洗蒸捣丸，每早晚各服三钱。|