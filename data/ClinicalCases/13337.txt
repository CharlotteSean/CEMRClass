唐宝宝。两进清解伏温，宣化痰滞之剂，得汗甚畅，身热较轻而未能尽退，府气已通，小溲色黄，苔薄腻黄，脉濡滑而数，咳嗽痰多。余邪痰滞逗留肺胃，肺失清肃，胃失和降。既已获效，仍守原意扩充。|清水豆卷四钱净蝉衣八分嫩前胡一钱五分鸡苏散包，三钱赤茯苓三钱枳实炭一钱金银花三钱连翘壳三钱光杏仁三钱象贝母三钱地枯萝三钱通草八分保和丸包，三钱马兜铃一钱|二诊：伏温已有外达，身热已退，惟咳嗽痰多，小溲淡黄，苔腻未能尽化，脉象濡滑，肺经之伏风未楚，宿滞留恋酿痰，所以痰多而咳嗽。再宜去风化痰，宣肺和胃，更当避风节食，不致反复为要。|清水豆卷四钱嫩前胡一钱五分霜桑叶二钱马兜铃一钱光杏仁三钱赤苓三钱远志二钱橘红五分枳实炭一钱象贝母三钱通草八分冬瓜子三钱鲜枇杷叶三张|三诊：身热退清，惟咳嗽未止，清晨尤甚，舌中后薄腻而黄，脉象濡滑，小便淡黄，腑行燥结，伏风痰热逗留肺络，清肃之令不行。再宜去风清金，和胃化痰。|嫩前胡一钱光杏仁三钱冬瓜子三钱川象贝各二钱赤苓三钱炙远志一钱炒竹茹一钱五分福橘络八分瓜蒌皮三钱炙兜铃一钱水炙桑叶皮各一钱五分保赤丹二厘，白糖汤调服。另枇杷叶膏一两，分六、七次开水冲服。|