0601
周女，一周零一月。身热耳冷，隐隐有点，防痘，夏令感温暑而发。先宜辛凉解肌，令其易出；切忌辛温发表，致表虚发痒溃烂，且助温热。|连翘四钱苦桔梗三钱甘草一钱炒银花三钱荆芥穗八分芦根三钱薄荷八分|二朝：点出未透，仍宜解肌。照前方。|三朝：险痘，三天业已出齐，但顶陷色暗，与活血提顶法；再色白皮薄，两太阴素虚之体，此痘若用羌防，必致痒塌，一进苦降，必致泄泻。|全归土炒，二钱苦桔便一钱五分木通二钱炒银花三钱黄芩炭一钱五分白芷二钱连翘二钱焦白芍一钱五分紫草八分暹罗犀角一钱南查炭一钱|四朝：气虚则根松顶陷，血郁则色淡盘软，毒重则攒族。且与清毒活血提顶，扶过七日，能用补托，方可有成；不然，九朝■痒可虑，况现在泄泻。|全归土炒，二钱苦桔梗二钱白芷二钱暹罗犀角一钱羚羊角三钱紫草一钱五分连翘三钱炒银花三钱红花一钱皂针一钱生甘草一钱五分公鸡冠血每大半黄酒杯点入三小匙|五朝：痘五天半，气虚不能载毒外出，牵延时日，必致内陷塌痒；今日仍然外感用事，未敢大补，亦须用托法。|棉蓍生，三钱白归身三钱白芷二钱连翘一钱五分苦桔梗二钱皂针一钱五分丹皮二钱燕窝根五钱紫草一钱甘草五分鸡冠血三五匙|浓煎一茶杯，服完，渣再浓煮半杯，明早服。|六朝：六天，少用补托，业已起胀，颜色颇鲜，但皮薄壳亮，今日须大补，明日颂峻补。|党参三钱生黄蓍五钱白归身三钱白芷二钱苦桔梗三钱炙甘草一钱一分紫草二钱燕窝根一两广皮炭一钱川芎一钱鸡冠血每一酒杯三点公鸡汤煎药。|七朝：两用补托，色鲜而润，陷者复起，但青浆十之二、三，壳亮颇多。今到七日，脏腑已周，气血用事，正好施补气载毒之方。|人参一钱生黄蓍五钱广木香八分白芷一钱苦桔梗三钱炙甘草二钱川芎四分煨草果一钱五分燕窝根一两广皮一钱公鸡汤煎。|八朝：八天，痘顶圆绽者不过一二，头面行浆，胸背清浆三四，四肢全然空壳，根盘色淡，此气血两虚。急宜峻补，用参、归、鹿茸合陈氏异功法。|生黄蓍一两黄毛鹿茸水黄酒另煎，五钱煨肉果二钱茯苓块三钱人参一钱广木香一钱归身六钱炙甘草三钱广皮炭二钱白芷三钱燕窝根一两公鸡汤一碗上药煮成四茶杯，加鹿茸汁半茶杯，鸡汤一中碗，燕窝汤一碗，和匀，上火煨浓。小人服一半，大人服一半。|九朝：九天昨用峻补，两臂虽有黄浆，四肢仍然空壳，泄泻之故。用陈文仲大异功散。|嫩生黄蓍一两人参一钱煨诃子三钱茯苓块六钱肉桂去粗皮为末，一钱广木香二钱鹿茸尖酒煎，六钱炒于术五钱煨肉果三钱广皮炭二钱归身土炒，五钱炙甘草三钱|十朝：即于前方内去肉桂、鹿茸尖、归身，加生黄蓍四钱泽泻五钱|十一朝：照前方。|十二朝：即于前方内加薏仁五钱|十三朝：浆未十分满足，四肢间有破损，难保无痘毒咳嗽等事。兹用利水以助结痂，驱遂余毒，即在其中，所谓一举而两得者也。|茯苓块五钱洋参三钱广木香一钱焦于术三钱薏仁八钱煨诃子二钱煨肉果二钱泽泻三钱炙甘草一钱五分广皮炭一钱|十四朝：脚肿胸闷溲短，水不利也。|茯苓块五钱冬术三钱炒银花二钱生薏仁五钱连翘二钱广皮炭一钱五分飞滑石二钱|