顾右，昆山，五月廿一日。胞脉为病，肠回失舒，恶露淤黑有块，缠绵日多，少腹胀痛作坠，左边益甚，左腿肢酸麻，腰俞作酸，淋溲作胀不爽，头痛，山根眉棱亦胀，脉弦。治以舒肠调荣，冀弭隐患。|柴胡炙，钱半茯苓三钱生于术二钱全当归炒炭，三钱白芍炒焦，二钱香白芷三钱海桐皮三钱络石藤三钱白蔹三钱柏子仁杵，三钱续断炒，二钱五灵脂炒去砂石，二钱乌贼骨炙黄，三钱凌霄花二钱|二诊：六月十日。肠回较舒，少腹胀痛作坠稍愈，垒块数平，腰脊得伸，左腿肢酸麻较瘥，右腿肢酸痛又起，月事过期不来，山根眉棱仍然酸胀，纳食则胸脘痞闷，不食又作嘈难受，脉濡弦。仍取阳明，用调奇恒可矣。|柴胡炙，钱半茯苓三钱生于术二钱全当归三钱白芍炒，二钱白蒺藜三钱海桐皮三钱鹿衔草三钱络石藤三钱白蔹三钱柏子仁杵，三钱凌霄花二钱乌贼骨炙黄，三钱|三诊：六月廿四日。肠回较舒，垒块敉平，少腹胀痛作坠较瘥，眉棱酸胀亦愈；惟经事五十日未至，右腿髀疼痛，脊膂难伸，脉弦滑。脑、髓、骨、脉同为奇恒之府也，小溲绯红，喉干咽燥，亦与胞脉有关。仍取阳明，以调奇恒。|柏子仁杵，三钱茯苓三钱金钗斛三钱潼沙苑三钱鹿衔草三钱鸡血藤二钱续断炒，二钱瓜蒌根三钱海桐皮三钱白蔹三钱石楠叶二钱十大功劳二钱乌贼骨炙黄，三钱|