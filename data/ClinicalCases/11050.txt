刘妇，三六，妊娠六七月矣，周身肿甚，大便燥，小水涩，已有月余，不思饮食，惟喜饮冷，向治于余。余用补脾理气法，不效。又议理血消肿法，亦不效。按此证非通幽利水不足为力也，而通利之品多碍胎元，今则不得不用之，以略清水道。细酌一方，服二剂，大效，再加茅术、竹茹、砂仁，又服二剂，霍然全愈矣。先服方列下。|生地木通甘草竹叶当归酒芍皮苓醋柴麻仁厚朴杏仁苁蓉榔片腹皮焦楂|