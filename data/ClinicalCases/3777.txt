0001
俞右。暴寒外束，痰饮内聚，支塞于肺，肃降失司，气喘咳嗽大发，故日夜不能平卧，形寒怯冷，纳少泛恶，苔白腻，脉浮弦而滑。拟小青龙汤加减，疏解外邪，温化痰饮。|蜜炙麻黄四分川桂枝八分云苓三钱姜半夏二钱五味子四分淡干姜四分炙苏子二钱光杏仁三钱熟附片一钱鹅管石煅，一钱|哮吼紫金丹另吞，连服二天，两粒|二诊：服小青龙汤两剂，气喘咳嗽，日中大减，夜则依然，纳少泛恶，苔薄腻，脉弦滑。夜为阴盛之时，饮邪窃踞阳位，阴塞气机，肺胃下降之令失司，再以温化饮邪，肃降肺气。|川桂枝八分云苓三钱姜半夏二钱橘红一钱五味子四分淡干姜四分水炙远志五分|光杏仁三钱炙苏子五钱旋覆花包，五钱熟附片一钱鹅管石煅，一钱|三诊：气喘咳嗽，夜亦轻减，泛恶亦止，惟痰饮根株已久，一时难以骤化。脾为生痰之源，肺为贮痰之器。今拟理脾肃肺，温化痰饮。|原方去旋覆花、远志二味，加生白术五钱、炒补骨脂五钱。|