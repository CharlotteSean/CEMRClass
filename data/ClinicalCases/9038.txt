邹，六十，右脚跗指、跗阳、两踝浮肿，筋脉痛不可忍，憎寒发热。此寒湿流注于下，阅前医进二妙散、拈痛等方无效，爰议鸡鸣散主之。|槟榔橘红木瓜苏叶吴萸桔梗防己生姜|水二大碗，煎至一碗，取渣再煎一碗，两汁相和，安置床头。次日五更，分三、四次冷服。服之天明，果下黑粪水，痛减，肿消大半。照方再进一剂，令迟吃饭，使药力下行，竟痛住肿消，效如影响。|脚气，古谓之缓风，又谓之厥，又谓之壅疾，是古今之异名也。有干湿之分，其脚肿者名湿脚气，不肿者名干脚气，渐而至于脚胫肿大如瓜瓤者有之。医鉴|又凡治壅疾，须分寒湿、热湿、风湿三证，不可混治。自记|寒湿下注，此法称稳。寿山|