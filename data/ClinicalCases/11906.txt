0501
谢左。鼻衄盛发成流而不止者已三日矣，面赤足冷至膝，脉数，寸关尤甚。血去过多，心荡神驰，阴亏内热之体，厥阳化火上逆，扰动脉络血行清道，而灌注从高而下，非若吐红之易定者。夫人身血有几何，岂堪长流，拟宗内因五志之火升腾所致，以凉血补降法。|乌犀角生磨冲，七分川连盐水炒，五分女贞子炒，二钱大熟地七钱阿胶蛤粉炒，钱半旱莲草钱半炙龟板二两牛膝盐水炒，七分青铅敲扁，一块煅磁石五钱|复诊：鼻衄虽止，面色唇口■白，虚阳虽降，额汗心悸畏明，脉虚而数，舌光而剥。盖以气乏血涌，血无气护，阴阳脱离之象已著，气血涣散之险亦至急。宜双补，使其依附，各有所归，佐以盐降酸收之法以摄之。|人参一钱天冬二钱，秋石烊入，二分熟地一两阿胶烊人，钱半杞子炭一钱云神三钱生白芍二钱炒枣仁三钱加南枣二枚|