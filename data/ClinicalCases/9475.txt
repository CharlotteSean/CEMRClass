0102
苏。少腹痛硬有形，左腿酸痹，小溲梗痛，此属瘀阻营络，奇经之气，窒而不行。宿瘀不去，则新血不能归经。故近因癸期淋数，溺时亦淋沥而痛。脉象涩数，内热少纳，舌色薄灰满布。瘀血上熏，将成内痈。急与疏瘀导热，冀其通泄，乃有松机。|生地丹参丹皮归尾赤芍大小蓟各牛膝红花炒金铃子延胡木通橘核络各降香炙乳没各真西珀苡米|另：小金丹陈酒化开，益母草汤送下。|二诊：改方去川楝子、延胡，加桃仁、泽兰。|三诊：内痈已溃，右少腹仍觉刺痛。营气内损，余毒未净。再与和营化毒，养血托脓。|细生地全当归赤芍丹皮银花炭甘草瓜蒌皮广陈皮砂仁苡仁枳壳白薇鲜藕|