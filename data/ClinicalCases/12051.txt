0502
汪。脉沉细而数。风邪湿热秘于肺部，未能开泄。咳嗽不畅，久而咽肿微痛，会厌下垂，声音不亮，过服苦寒，又复移寒于大肠，腹痛便泄不爽，皆缘火因寒逼，肺气不舒，恐成烂喉重症。|旋复花一钱苏叶五分，密炙炒枳壳一钱五分炒厚朴七分薄荷叶三分，密炙生甘草五分桔梗五分泡淡菜三钱细生地三钱猪肤五钱刮净油煎汤代水|又。脉见右部稍平，自述服药后，得汗少些，便觉精神清爽。舌色咽痛俱减，仍防肺气久秘，喉痈不免，再照前方加减。|旋复花一钱蜜炙苏叶四分炒元参炭一钱夏枯草一钱炒枳壳一钱五分细生地三钱橘红一钱五分，蜜拌瓜蒌皮三钱，火炒桔梗四分生甘草四分泡淡菜三钱薄荷叶二分猪肤五钱刮净油煎汤代水|又。色脉渐渐复原，惟右关尚有微数。午后咽痛减而未止，声音尚欠清亮，法宜金水两调，议固本二陈法。|原生地三钱炒松熟地三钱天冬一钱，火炒麦冬二钱，米炒制半夏一钱五分陈皮一钱茯苓三钱炙甘草五分桔梗五分泡淡菜五钱|又。左脉颇平，右脉仍见微数。咳吐白痰，胸腹颇畅，咽痛时有时无。舌心微带黄色，声音不能清亮。肺胃余热未清，用煎丸并进法。|北沙参五钱，米炒瓜姜皮三钱天冬一钱五分，米炒川贝母一钱橘白一钱茯神三钱鲜藿斛三钱生甘草五分|煎送六味地黄丸四钱|又。脉平症适，精神亦渐来复。惟舌心微黄未净，胃膈湿热不清，再用清胃宽中一法。|肥玉竹三钱，米炒北沙参三钱，米炒鲜藿斛三钱瓜蒌皮二钱象贝一钱五分穞豆衣一钱五分，炒陈皮白一钱白蔻仁五分生甘草五分炒枳壳七分|上药煎好，送八仙长寿丸四钱，五服后，即彻煎剂，但每晨空心开水送。|八仙长寿丸四钱|问声嘎咽痛，在劳怯已成不治。今先用清疏，得汗而解，后以滋纳收功，岂此症非劳怯欤？曰：实症似虚，此类是也，劳怯之声嘎咽痛，必由久咳肺痿，肝火刑金，三阴俱损，非药饵所能挽回，兹咳嗽不畅，咽肿微痛，声音不亮，腹痛便泄，类系风热为苦寒所遏，三阴尚未大亏，只须于清疏中微带和阴，自然郁火潜散，三阴得安，何患烂喉重症耶？若识认虚怯，一派滋降火，郁久而自焚，鲜不烂喉而死矣。即烂喉瘀一症。古书不载，近十数年来，吴门发而死者极多，要皆审症不明，多用寒凉，遏抑所致。余曾小试数人，于初起时，仍用温散，或带清疏，竟得无恙。可知非皆死症也。若时毒疫厉，发为丹痧，顷刻杀人者，当又于吴又可瘟疫论求之。若初起，即用大剂承气汤泻之，或十有一二生者，然而难矣。|