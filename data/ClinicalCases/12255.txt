周定安夫人，忘其年。|病名：阴寒白喉。|原因：病已数日，杂症多端，尚不知为白喉，因不甚痛故也。一日偶言喉痛，始延余往治。|症候：头痛项强，身重恶寒，咳嗽痰壅，肢冷腹痛，视内关白块两条，色如凝膏。|诊断：脉沉细弦紧，舌苔白厚而滑。余曰：此阴寒白喉也，幸而未服凉剂，犹可以治。|疗法：先用姜桂二陈汤，以破阴通阳，顺气开痰，继以壮阳温胃汤，散其寒凝，去其阴毒，外治吹坎宫回生丹。|处方：生姜汁十滴，冲姜半夏三钱浙茯苓六钱制僵蚕二钱青化桂五分炒广皮钱半粉甘草一钱春砂仁一钱|接方：姜半夏三钱制附片三钱丽参条五钱制僵蚕三钱炒广皮一钱黑炮姜一钱粉甘草一钱炒银花钱半|坎宫回生丹治寒疫白喉，及乳蛾喉风等症。|真血竭一钱大梅片四分生附片一钱，炙焦制牙皂二分郁金一钱真雄精二钱真麝香六分北细辛一分飞月石一钱|右药除片麝外，共研极细末，过绢筛，合片麝再乳精细，磁瓶收贮，蜡封固瓶口，勿使泄气。临时计每次以三厘对掺艮宫除害丹一厘，用铜风鼓吹入白处，含噙片时，使毒气随风涎吐出，便立刻回生。|艮宫除害丹专治一切白喉症。|真珍珠三钱，放水豆腐上蒸三尺香久地虱婆放银窝内微火焙焦二厘真琥珀三钱真玛瑙三钱，入砂■内火煅七尺香久手指甲瓦焙焦，五分真麝香五分真珊瑚三钱，入砂■内火煅七尺香久蚯蚓，瓦焙枯，六分大梅片六分真辰砂三钱，水飞蚕茧七只，烧灰存性苏马勃三厘|共研极细末，过绢筛，再■精细，磁瓶收贮，蜡封固瓶口，勿使泄气。辨寒热症，临时对用。|效果：服初方二剂，白块减半，惟痰嗽肢冷不减，腹仍冷痛，继服接方三剂，诸症皆痊。|廉按：时疫白喉，虽属燥热症多，阴寒症少，其间寒热二症，判若冰炭，临症时若不详审，杀人易如反掌。且每见白喉之死，死于热症者少，死于寒症者多，大抵人知有热症，而不知有寒症，皆误于疫之一字也。即以疫论，岂皆染热疫，独不染寒疫乎？况其病多见于黄河以北诸省之天气寒冷地方，发生于冬令之时为多。兹特约选萧李二家验案二则，以破世俗之迷信白喉抉微一书者。/|