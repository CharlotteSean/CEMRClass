丁童，禀质阴亏，适感冬温，身热咳嗽并作，已经两候外，从未得汗，脉来弦小而数，舌绛根灰。神识清中微蒙，唇焦齿板，津液已亏。设复强求其汗，汗自何来？若非得汗，邪从何化？此际治法极为棘手矣。勉拟清滋疏表法，清营以泄内燔之热，松肌以撤外袭之邪，未识能应手否。|青蒿鳖甲鲜地淡豉栀翘牛蒡茯神杏仁桑叶芦根|又复：昨进滋清泄热、松肌达邪法，幸得微汗，疹点散布，神烦稍减，不得不谓佳机。无如脉仍弦数，苔灰未化，身热未除，咳嗽不爽，痰粘难出。久延之下，正阴并伤，深虑陷营昏闭之险，宗前法进以求之。|鲜鳖甲鲜地鲜沙参知母山栀连乔牛蒡杏仁茯神桑叶郁金丹皮芦根|