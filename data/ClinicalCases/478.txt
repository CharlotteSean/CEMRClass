冯太太。旧有痰饮，风温引动伏邪，挟痰交阻，阳明为病，肺热叶举，清肃之令失司，发热无汗，气喘咳嗽，咯痰不爽，胸膺牵痛，脉象浮紧滑数，舌中灰黄，边薄腻。口干欲饮，症势非轻，急宜麻杏石甘汤加减，清解伏邪而化痰热。|净麻黄先煎去白沫，四分熟石膏三钱光杏仁三钱生甘草二钱半淡豆豉三钱象贝母三钱嫩前胡二钱半炙兜铃一钱竹沥半夏二钱炒竹茹二钱川郁金二钱半冬瓜子三钱活芦根一尺枇杷叶露冲服，四两真猴枣粉冲服，二分|二诊：昨投麻杏石汤加减，得汗表热较轻，而里热尚炽，咳嗽气逆，喉有痰声，难以平卧，口干不多饮，脉象滑数而促。风温伏邪挟痰瘀阻塞肺络，肺炎叶举，清肃之司不得不行，恙势尚在险途，未敢轻许不妨。再宜清解伏邪，宣肺化痰，冀热退气平为幸。|水炙桑叶皮各钱半光杏仁三钱川象贝各二钱熟石膏三钱竹沥半夏二钱炒竹茹钱半旋复花包，钱半炙白苏子钱半马兜铃一钱瓜蒌皮三钱冬瓜子三钱炙远志一钱活芦根一尺枇杷叶露四两，冲服|