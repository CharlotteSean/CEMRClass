No Doctor Name|黄鼎如令堂，年七十七岁，季秋患间疟，每发加剧，寒甚微而热必昏痉，舌不能伸。三发之后，人皆危之。孟英视之，颧赤目垂，鼻冷，额颊微汗。苔色黄腻，舌根纯红，口渴痰多，不思粥饮。脉至弦数，重按少神。证属伏暑挟痰，而（已）阴虚阳越。先与苁蓉、鳖甲、楝（实）、（石）斛、（竹）茹、贝（母）、燕窝、藕（汁），二剂，而颧红颏汗皆蠲。继佐（人）参、（竹）沥、薤（白）、麦（冬）、枇杷叶、旋复，去竹茹、苁蓉，投三帖，而昏痉不作。又去薤（白）、楝（实），加生地、花粉，服五日，而疟休。饮食渐加，而居然告愈。方疟势披猖之际，鼎如、上水两昆仲，颇以为忧。延诸名家议治，有主人参白虎汤者；有用犀角地黄汤者；有欲大剂温补者，有执小柴胡（汤）加减者，赖孟英力排众议，病家始有把握。与孟英意见相合者，何君新之也。怂恿参赞，与有功焉。|