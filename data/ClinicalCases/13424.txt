贺氏子，七岁，暑月发搐，请予治，已五日矣。目窜头仰，舒舌出口，壮热，反张，人事不省，二便不行，痰如曳锯，药已难进。予先用生石菖蒲捣汁，和竹沥、姜汁，徐徐透之，以开其痰，少时能咽药。煎剂用黄连、香薷、橘红、半夏、栀子、木通，一服不应。视其目直且赤，舌出不收，身热如火。予曰：“此真实火证也。”磨犀角以涂其舌，加石膏一两再进，一服小便利而目渐瞑，安卧片时，惊搐始定。醒时复搐，又进如前。次日除去香薷，加钩藤、僵蚕，又加知母、花粉。十日之内，共计服过石膏一斤，黄连一两。热始退，惊始定，但项强不语。再用生地、丹皮、麦冬、茯神等养正之药，渐加归、芍，服至一月，始能坐立。令服六味地黄丸，百日始能言。予治此一症，守住黄连、石膏，见者皆骇。盖有此证，则当用此|