0602
病者：翁福根，年八岁。民国十三年三月二十九日诊。|病名：痰火肿泻。|原因：三月廿一日起，身热喉痛，左颈面颊肿大，初延儿科诊治。用辛温疏散，服药后，汗出而不避风，风湿相袭，遍体浮肿。|证候：胸满气逆，便溏赤热，小溲短赤，口|气秽臭，多涎沉眠。|诊断：脉象弦滑数，两尺泽洪大，舌红润。痰火夹湿，实肿证也。|疗法：清化痰火，千金苇茎汤加味。|处方：活水芦根六钱冬瓜仁四钱川贝母一钱五分桃仁三钱生米仁四钱马兜铃三钱射干三钱生甘草一钱|次诊：三月三十日。服药后，吐出胶粘白痰碗许，烦躁不安，遍体肿胀，颈项亦肿。气逆未平，拟牡蛎泽泻散加减。|次方：生牡蛎四钱泽泻四钱天花粉三钱|海藻三钱蜀漆三钱葶苈子二钱射干三钱|水芦根五钱制半夏三钱|三诊：四月九日。溲长便实，浮肿皆退。气平，颈间痰核显露，口气秽臭。脉象弦滑，舌色淡白。拟清肃肺胃痰火，以消除余热。|三方：海藻三钱昆布三钱川贝二钱竹茹三钱海石四钱橘皮二钱茯苓三钱米仁四钱制半夏二钱苦杏仁三钱泽泻三钱桑白皮三钱|效果：服后热退，继进和中养胃药善后，调理旬日痊愈。|炳按：由痰火化肿，当先治其肺，冀以清热达痰，通利州都为要。|