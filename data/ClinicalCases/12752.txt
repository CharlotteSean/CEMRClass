郭君住南市杨家渡，其少君鋆益年十三，丁未七月十五日，发热头痛，大便泄泻，八九日不退。驯至口渴引饮，神识乍清乍昏，谵语无伦，入夜尤甚，始就治于余。诊其脉，仅浮弦，并不洪数，苔白滑润，满布至尖，舌并不绛，而病逾一候，尚点汗未得，断为外感风寒，失于温散所致。然风寒着人，人身中温暖之阳气，本有化邪为热之能力，且已发热至八九日，乃外显热象而内实未化者，必前手误用栀豉、银翘温热治法，遏抑其邪，邪不得越所致。凡寒邪所至之地，皆阳气不到之处，阳气不得行于营卫之间，而但周旋进退于脏腑之中，则是阴反在外，阳反在内，人身之有阳气，犹天之有日光。阳为阴掩，犹之日为云遮，其光不显，故神识乍清乍昏也；谵语无伦，入夜尤甚者，夜则营卫行于阴，阴盛则阳愈受桔，不与阴和，反与阴争也；渴而引饮者，凉药助其湿痰，湿痰碍其运行，独饮不去，则津液不生也；病因于寒，邪不在里，但用辛温之剂，使遏抑之风塞外达，内停之痰湿渐消，则一切假热之症，皆能自退。处方以防风二钱，荆芥钱半，苏梗二钱，苍术一钱，厚朴一钱，半夏钱半，广皮一钱，茯苓二钱，甘草五分，另以葱白二钱为引，两剂而泄泻即止，头痛、口渴、神昏谵语皆减，惟汗出不畅，热退未清耳。即前方加桂枝一钱，羌活一钱，生姜三片，又两剂而得畅汗，热退尽，神识清，谵语止，白苔化，风寒痰湿一律肃清。改用生津益气善后而痊。此病下手，本当即用姜、桂，则凉药遏抑之寒邪，易于外解，以神昏谵语，且兼口渴，举世莫不以为热，虽用药者独具真知灼见，自信不廖，能保病家不疑而他图乎。惟先用轻淡之品，使稍见功效，而后加重，则病家之心安，而吾辈救人之志遂矣。粗工不察，以为热症治以寒冷，转遏转深，转深转郁，待郁久化热，则弄假成真，逼入心包，温之则劫阴，凉之则增遏，即用开达，亦多不及矣。余故尝曰：治病必先辨证，辨证须辨兼证，徐洄溪谓有一症不具，即须审慎者，固难|