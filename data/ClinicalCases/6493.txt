0005
郑左，五十八。素有类风之恙，今感暑邪而发。刻下口噤不语，神昏遗溺，脉弦数，肢振，舌白腻。内挟痰风鼓动，一时机窍闭塞，是名类中，虑其喘脱。|法半夏赤苓炒远志橘红石菖蒲枳实陈胆星米钩藤竹沥姜汁|二诊：机窍已开，诸恙皆退，但舌苔黄白，两目微黄，脉弦细，口吐痰涎。暑热未清，夹身中素有之湿，弥漫三焦，极宜小心调理。|法半夏赤苓益元散藿香泽泻炒茅术猪苓绵茵陈木瓜佩兰|