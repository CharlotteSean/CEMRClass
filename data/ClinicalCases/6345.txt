0005
蒋女。初诊：郁则为肝气，发则为肝火，盛则为肝风，一定之理也。头眩耳鸣，乳头抽痛，舌红苔糙，此属肝火之窜越，但脉来沉涩，木气之郁滞尚盛矣。目前征象补剂难投，只宜舒郁清肝主治。|炒白芍制女贞炒川芎广郁金稆豆衣川楝子佛手片橘络小青皮钩藤煅石决山栀|二诊：气有余便是火，火盛则生风。头眩耳鸣，遍体筋搐，乳头抽痛，脉沉弦，苔薄黄。木气化火，火复化风而走窜。宜以清熄疏达为治。|炒白芍潼蒺藜广郁金夜交藤滁菊花稆豆衣大秦艽橘络煨天麻钩藤生石决山栀|三诊：肝为风火之脏，赖血液以濡之。火盛则生风，血虚亦生风。乳头抽痛已止，筋脉仍有抽搐，头眩耳鸣，皆风阳窜越之征，亦即血不营肝之候。脉沉细弦，苔薄糙，治宜养之、熄之。|生熟地女贞子潼蒺藜甘杞子阿胶珠淮牛膝稆豆衣炒白芍滁菊花钩藤橘络|