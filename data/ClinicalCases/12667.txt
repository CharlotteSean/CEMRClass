李，四五，痢后津液已经枯竭，再加泄泻不止，脾肾之伤已甚。且舌形光滑而干，是津液下陷，不能灌布于上，所以任进汤水，莫止其渴，兹当扶胃气，滋肾液，无为他岐之惑也。|丽参熟地炭冬术怀山药五味蔻霜乌梅南枣|又昨进理胃救液之剂，各款差见少缓，足征扶胃气、滋肾液之验。然足面浮肿，形神衰夺，胃不纳食，不惟脾肾受伤之极，且胃阳已惫，颇为可虑，宗古人脾肾双补法。|文党焦术怀山药芡实白蔻固脂五味蔻霜菟丝建莲|又进脾肾双补法，精神稍可而洞泻不止，燥渴不休，脉息犹是衰微，总是棘手重病，姑再议固摄下焦，倘再不应，别请高明。|潞党土炒菟丝子酒浸，炒赤石脂煅余粮石煅五味蔻霜粟壳炙柯子肉煨|又两进固摄下焦，燥渴略减，洞泻稍疏，而足跗愈肿，面目愈浮，饮食不进，头垂而俯，皆肾脏无根，脾阳不用。前论已详，未敢稳许愈期也。异功散煎汤，吞八味丸五钱。|痢证脾肾两败，总难救药，虽拟法不差，其|