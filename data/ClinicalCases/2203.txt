赵鑫祥君，年三十岁。八月十八日诊。|病名：赤痢夹虚。|原因：素体脾肾不足，夏月感受暑湿，潜伏肠胃，至秋化痢，曾服泻剂贝麻油不效，病已两旬。|证候：赤痢里急后重，腹痛，胃纳锐减，小溲短少。|诊断：脉缓，舌苔厚腻，脉证合参，虚性赤痢证也。|疗法：扶元清热导滞，攻补并进。|处方：当归五钱生白芍八钱生甘草一钱槟榔三钱瓜蒌仁五钱郁李仁肉三钱川连一钱葛根三钱广木香一钱炒于术三钱防风三钱生黄芪八钱|二方：八月十九日改方。昨夜胸满，痛泻八次，臭秽颇甚，泻后安寐，胃呆，舌苔黄腻。精神疲倦，小溲短少，续拟补中渗湿，和血并进。|生黄芪一两滑石一两白糖一两桂枝一钱猪苓三钱泽泻三钱茯苓三钱于术三钱当归八钱生白芍八钱|二诊：八月二十日。脉缓，舌苔薄黄。痢差而色转黄，腹痛已止，胸脘亦畅，邪少虚多之证，用补中益气，合黄芩汤治之。|三方：生黄芪六钱西党参三钱炒于术三钱炙甘草一钱升麻二钱柴胡二钱当归五钱生白芍五钱黄芩三钱葛根三钱枳壳一钱生米仁八钱焦山楂三钱|四方：八月二十二日改方。潮热退，胃苏，腹微隐痛，溲多寐安，舌苔黄中带黑，头眩便溏。用六君汤加味。|生黄芪五钱西党参三钱炒白术三钱茯苓四钱炙甘草一钱陈皮一钱制半夏三钱白芍三钱泽泻三钱|三诊：八月二十四日。痢差受惊，复有潮热，目睛微黄，痢下次数减少，色转老黄，溲长，脉弦滑，舌红苔粘，白用补中化滞法。|五方：橘皮一钱西党参三钱炒白术三钱茯苓三钱炙甘草一钱钗石斛二钱葛根三钱广木香一钱生白芍五钱泽泻三钱当归三钱焦楂肉三钱|效果：服药后痢止胃醒，胸腹胀痛发热。此元气渐强，宿垢未清故也，拟钱氏白术散去藿香，加归芍左金丸，槟榔、枳壳、陈皮，补中消滞，服后全愈。|炳按：此气虚痢，先后疗法亦妥。|