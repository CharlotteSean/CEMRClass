荣女，大孙巷。丙辰九月，经停数月，宿有吐血，咳嗽痰多，脉右大不敛，舌红。经血不循常度。肺有蕴热，常年鼻塞，亦属一征。宜静摄，忌五辛。疏叭杏、象贝母、山栀仁、紫菀、郁金、白归身、赤芍、抚芎、香附、青蛤散、泽兰、茺蔚子、玄胡。一剂经行，乃与射干、瓜蒌、苍耳子、枫果、郁金、甜杏、香附、乌药、茺蔚子、金铃子、玄胡等。咳与鼻塞均得平减，续予调理而安。/|