杨姓妇，年三旬，产后去血过多，昏瞀眩晕，真元已败。加以勉强作劳，忽然头眩眼黑，大汗不止，其为气血俱亡，阴阳将脱矣。非大剂六味回阳饮加鹿茸莫能挽救也。|熟地五钱当归三钱人参二钱鹿茸三钱附子二钱干姜炮黑，二钱肉桂一钱大枣三枚|此景岳新方，不刚不猛，能回失散之元阳，能敛离乱之阴血，济急扶顷，无出其右者，治斯病一剂神效，故特表之。|