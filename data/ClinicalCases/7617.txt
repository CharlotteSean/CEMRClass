0006
施。本患阴虚肝旺，舌绛少苔，口渴溺赤，内热盗汗，无一非阴虚的据，奈淡渗苦燥迭进不已，又复继之以温散，阴液久亏之体，何堪如此耗烁？宜乎咳甚痰红，热升颧赤，遂致逼入损途也。刻诊脉象浮数且弦，右关较大，阴涸阳浮，其象已见。姑与养阴救肺，勉冀转机。|鲜沙参西洋参大生地炒丹皮蛤壳川百合白苡仁白芍牡蛎麦冬川贝母枇杷叶|二诊：阴虚未复之体，加以起居饮食不能调摄，致入秋以来，渐增形寒内热，咳嗽渴饮，舌质光红而碎，根苔浮白，其肝肾之阴，与肺胃之液，耗烁已甚。从前可以支持者，犹幸中气有权，纳谷不减。今则便溏腹痛，少纳不饥，养阴之药，嫌其腻滑；温运之药，又恐耗阴。调治颇难着手，勉与培脾养液，冀得转机。|北沙参於术炒麦冬山药春砂仁盐水炒炙鸡金炮姜炭五味子蜜炙黑同打小生地炒蛤壳白薇煨木香谷麦芽炒干荷叶|三诊：舌色紫绛无苔，阴伤已甚，而中气损陷，便溏少纳，此时设与滋养，转增溏泄；惟有先培中气，苟得中焦温运，或可挽回万一。|党参於术炒炮姜重蜜水炙炭炙甘草小生地炒山药焙北沙参金石斛煨木香春砂仁盐水炒干荷叶|