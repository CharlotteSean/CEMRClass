0001
高右，年四十二，常熟。冬温袭肺，咳呛，未经疏散，延绵至春暮，已五阅月矣。诊见面赤颧红，骨削神消，饮食不进，气喘音微，痰吐粉红，或黄块，苔薄质绛，脉细无力，此久咳肺伤，兼及于胃，经事不止，浮游之火上泛，亟宜纳胃潜阳，和胃生津，勿沾沾于治肺。|制熟地山萸肉生淮药云茯苓甘枸杞川贝母菟丝子各三钱五味子一钱炙甘草八分化橘红款冬花各钱半生牡蛎生蛤壳各一两|本证始末：此证病已五月，问治于伟，为列此方，家中人亦略知医，曰此方无治咳药。余曰：款冬、川贝、桔红不是治咳药么？其他六味地黄法加减，是肾咳专剂，乃取服之，不料服二剂后，即咳止气平，渐能食粥矣。嗣转一方，乃加沙参、天冬，旬日之间，即告痊愈，其夫为登感谢广告数天云。方义说明，见前不赘。|