0501
刘。血行清道而为衄血。其故由于肝火不平，蒸灼营阴，以致血络沸腾，屡发不已。阴血日耗，肝失血养，木火愈盛，驯至逆行肺金，喘逆鼻煽，神色枯瘁。上损之候已深，而纳少跗肿便溏，中气亦坏。脉象细数如喘，右尺躁动浮数。所伏之肝火，不特上克肺金，抑且下吸肾阴，肝肾不主摄纳，病见于上，而根属于下，在损症为最深之候。姑与清肝肃肺，培土纳肾之法。气阴两顾，扶过炎夏伤金之令，方可从长议治。|台参须白芍丹皮归身川百合淡天冬淮山药女贞子用墨汁早莲同米汤拌，蒸晒三次大生地牛膝青盐化水拌烘牡蛎五味子蜜炙紫白石英各毛燕窝绢包竹茹/|