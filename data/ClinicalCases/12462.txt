0503
《经》曰：中焦受气取汁，变化而赤，谓之血。出于中焦，而主于心，故五脏各有守经之血，而六腑则无矣。其散于脉内者，随冲任二经，遍行经络；散在脉外者，充溢于肌腠皮毛之间。凡吐血、衄血、牙龈齿缝出血，散在经络之血，涌而上决者也。近人谓巨口失红，及牙龈缝出血者为胃血，此说误人不浅。盖胃为外腑，职司出纳，为水谷蓄泄之区，其中并无一点一丝之血夹杂内中。即牙宣出血一症，亦不过胃热炽甚，肉不附骨。故血热而上涌，其牙不宣而血者，乃阴渴于下，阳亢于上，龙雷之火，冲激胃络，钱氏所谓骨漏是也。恙起于一月之前，齿缝出血，牙并不宣，多则血流盈盏，昼夜十余作。发时面赤目赤，烦扰不安。近虽小愈而漏不己。脉本六阳，刻下见症在胃，而所以致病实由肝肾。急宜珍珠母丸合玉女煎加减，俾龙得下潜，然后阳明方有宁宇。|珍珠母石膏麦冬洋参羚羊角花粉龟板石斛龙齿丹皮白芍菀花藕汁珍珠母丸|