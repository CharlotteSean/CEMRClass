No Doctor Name|王瘦石夫人，患滞下，腹痛微呕，不饥口苦，溲短耳鸣。孟英诊曰：脉见细弱之形，肌无华泽之色，汛不行而早断，舌紫黯以无津，是素质阴亏，情怀悒郁，二阳默炽，五液潜消，虽吸暑邪，莫投套药。与：白头翁汤加雪羹、银花、栀子、楝实、数剂而减。继去雪羹，加生地、苁蓉、柿饼、藕汁而安。改授甘（草）、（小）麦、大枣，加西洋参、生地、苁蓉、竹茹（当）归、芍（药）、葡萄干，而以藕汤煎服，调养体质以痊。|