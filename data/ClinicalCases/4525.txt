嵊城丁惠风乃室腹胀之脉虚小无力，为一忌。兼喘嗽不已，饮食不进，腹硬如石，中有一大块，不时上攻贯膈，嗽则牵引而痛。此上下浑如两截，中土不能转输，失天地运行之常，是以腹胀而危，非一法可以了事者。姑先进小青龙汤一剂，俟有佳处再商。次诊嗽减，气平，腹中宽展，是小青龙汤一法已应矣。然揣目下病情，治宜开鬼门，洁净府，使上气下济，下气上旋，所谓大气一转，其积乃散也。若仅仅行气宽中，健脾消胀之药，不足与也。余方莫畏其峻，二、三剂后自有效验，其方义勿赘，一任诸公思而得之耳。越三日复诊处方以为何如？|淡附子一钱桂枝三钱细辛一钱麻黄一钱知母三钱生甘草一钱生姜三钱大枣三枚|