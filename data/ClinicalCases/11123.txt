0303
霞珊高心泉明经令室，产三日不下，下血甚多，胎浆已干，且食甚少，神衰气乏，杂投催生药皆不效，举室惊惶，一时间两番人来促余诊视，余以其年至四十，娩乳太多，气血已亏，急煎大剂十全大补汤，助其气血，随即吞兔脑丸一服，即时而产，心泉笑谓其妻曰：向呼庚伯，今实更生汝矣。盖余与心泉同岁，故称为庚伯耳。|