又治傅福兴，年三十，形体魁梧。因酒色过度，忽一日，至街仆地，口眼■斜，语言謇涩，不省人事。痰涎上涌，右手足不活，腰府不伸，四肢不动。乃弟迎诊，按之六脉沉伏，惟肝脉洪数。面色青而兼黑。予曰：“此肾水枯竭也。”乃与大剂补中益气汤。加酒炒黄柏三分，以滋化源，泻阴中之伏火；酒炒红花三分，以入血分，而养心血。连进二剂，人事稍苏，痰涎渐少，语言颇觉爽利，行动亦觉自如。仍用前汤去黄柏、红花合六味地黄丸，大剂煎，饮十剂，而诸症悉退。单服补中益气汤，又兼服龟鹿地黄丸，而元气大复。|