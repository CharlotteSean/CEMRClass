翁姓子，方数月。秋燥，潮热咳嗽，如疟。幼科用发散，二日不效，忙令禁乳。更医，用泻白散更加芩、连，二日，昼夜烦热，喘而不咳，下痢粘腻，药后竟痢药水。延余诊之。余曰：“稚年以乳食为命，饿则胃虚气馁，肺气更不爽矣。”与玉竹、甘草、炒广皮、竹叶心。一剂，热缓。继与香粳米、南枣、广皮、甘草、沙参二钱。与乳少进，合夜抱勿倒。三日痊愈。|