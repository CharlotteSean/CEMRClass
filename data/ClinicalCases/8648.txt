0007
董妇，年五十岁。闰五月五日诊。|病名：阳虚寒痹。|原因：体素丰肥，阳气虚弱，感受风寒，夹湿成痹。|证候：寒热往来，头重而痛，呕逆有汗，遍体疼痛。|诊断：脉象沉弦，舌色红润。阳衰风湿成痹，虚中夹实证也。|疗法：辛温通痹，疏散寒湿为先。|处方：桂枝一钱炒白芍三钱炙甘草一钱防风一钱秦艽二钱明天麻一钱生米仁五钱陈皮一钱吴茱萸八分生白术三钱|次诊：闰五月六日。头重痛，遍体周痹，酸麻发木。脉象轻按滑大，重按沉细迟，舌色红润。治宜温通法。|次方：秦艽三钱全当归二钱桑叶三钱防风一钱半米仁五钱茯苓四钱丝瓜络三钱刺蒺藜三钱桂枝一钱淮牛膝三钱鲜桑枝一尺剪|三诊：闰五月八日。脉缓和，舌红润。身力疲倦，筋骨酸痛。用甘温扶元达邪。|三方：生黄芪四钱西党参三钱生白术四钱炙甘草一钱淡附子一钱桂枝一钱杜红花三钱川芎三钱西秦艽三钱干姜一钱川牛膝三钱木瓜一钱半全当归三钱童桑枝一尺|四诊：闰五月十日。身沉重已轻，筋骨酸痛亦瘥，胃纳已苏，大便溏薄，脚弱不能步履，脉象缓和，舌色淡红。拟温补气血。|四方：生黄芪四钱西党参三钱生白术三钱茯苓四钱炙甘草一钱淡附子一钱桂枝一钱杜红花三钱淡苁蓉二钱炙虎骨三钱明天麻一钱半秦艽三钱干姜一钱生白芍三钱桑枝一尺剪|五诊：闰五月十二日。脉缓，舌淡红。起居如常，步行乏力，目眩，拟归脾汤法，平补气血善后。|五方：生黄芪四钱西党参三钱炒白术三钱茯神四钱炙甘草一钱酸枣仁四钱远志三钱全当归三钱川芎三钱砂仁八分研冲生白芍三钱杞子四钱熟地四钱广木香一钱|效果：服归脾汤数剂，气血调和，筋骨强健，行走如常，恢复原状。|炳按：阳虚之体，感受风寒，再伤于湿，三气合著而成痹，故治宜补气祛风利湿，荣筋通络，三气不能逗留，则痹除矣。|