0005
张左，年二十，松江。面目俱黄，食减神疲，身微热，溺深赤，脉细涩，舌微白。此脾肾素虚，烟酒薰蒸，无形之热与内生之湿弥漫三焦所致。法用五苓。|桂枝炒白术片泽泻猪苓赤苓陈皮|二诊：脾肾两虚体质，则健运失常，转输不易，内蕴之精华反被湿热薰蒸而暗耗。此时服五苓而热止，胃开便亦稍润，则知液稍充而湿将尽矣。欲使其湿尽液充，必先使其营卫得谐为要。脉细弱少神，法当从脉不从证治。|蜜炙桂枝枸杞茯苓青蒿新会皮九制首乌洋参川斛谷芽淡秋石|