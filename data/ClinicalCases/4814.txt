0002
fs;j|赵菊斋仲媳，素患阴虚内热，时或咯血，去年孟英已为治愈。暨而汛事偶愈，孟英诊曰：病去而孕矣。今春娩后患泻，适孟英赴豫章之诊，专科进以温热之方，而咳嗽乃作。更医改授养营之剂，则滑泻必加。签药乩方，备尝莫效。比孟英归，投以甘（草）、（小）麦、大枣，配以（乌）梅、（黄）连之法，证渐轻减。继为其姻党尼之，多方蛮补，遂致腹胀减餐，日下数十行，皆莹白坚圆，如白蒲桃之形，上萦血丝。菊斋悔闷，仍乞援于孟英，予：仲景当归生姜羊肉汤，每剂吞鸦旦仁二十一粒，以龙眼肉为衣，果两服而便转为溏，痛即递减。再与温养奇经之龟版、鹿（角）霜、（当）归、（茯）苓、（枸）杞、菟（丝子）、甘（草）、白（芍）、乌贼（骨）、苁容、蒲桃（干）、藕（肉）等，调理而痊。|