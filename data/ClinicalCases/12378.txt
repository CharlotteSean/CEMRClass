刘次方于庚寅年为巡御史时相招宴饮，余赴道谢言：“未曾面何见爱之深。”刘云见余脉案，拟方真有道理，愿为疾病扶持之交。余以小道偶中，逊谢无何。刘患牙疼面肿，太阳筋跳如锥痛。诸药罔效，寝食俱废。延余诊视，脉数无力知为虚热，气血相搏邪火上蒸。内服玉女煎加减；外以开水熏洗痛处以和气血；又以热手巾焐之；再用烧酒以小指蘸滴耳内。如火外发倾刻痛止，气血和矣。再用唾膏帖之消肿；再用硼砂、冰片、细辛、蒲黄、黄柏、青盐共研细末，频擦牙龈，消肿止疼。内服滋阴以退虚热即愈。又水部张蔚如夫人，牙疼异常，饮食俱废，亦如法加减治遂愈。此虚火疼十之八九；若实火疼宜用连翘、银花、绿豆皮、芦根等清凉之药；若虫牙痛用明雄黄，松香等药擦|之即死。以上诸疼七十方中无此妙也。萨嘉乐|太史夫人患牙疳，肿疼异常，已落一齿，几于|穿鼻透腮。延余诊视，脉洪有力知为内毒，内|服金银花散加减；外用硼砂、冰片，红枣烧灰，|儿茶、人中白、陀僧、青盐，枯矾研细末敷；继|用犀黄散加轻粉，麝敷之，旬日遂愈。|