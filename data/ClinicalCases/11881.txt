杭州裘，服育阴潜阳药以来，春时竟不梦遗，是可喜也。然晨易心悸，悸即易怒多疑，懊恼，此肝胆包络尚有郁热，凡郁热之冲，原无定时，而心胃独当其冲，所以目泪鼻血，齿痛口干，舌黄，便溺不能了了，脉弦实，相应而来也。宜清肝之用，养肝之体，以调疏泄之职，则胆与包络皆和也。|西洋参一钱五分白芍一钱五分陈海蜇二钱炒山栀一钱五分霜桑叶一钱五分大生地三钱丹皮一钱五分金石斛三钱白蒺藜二钱石决明三钱荸荠两枚火麻仁二钱女贞子三钱|临卧仍用灯心汤下朱砂安神丸四、五钱。|姚光祖按：丹溪云，上升之气多自肝出，此方平肝清肝，一线穿成。|