0109
陈左。败精失道，精浊久而不止。兹则旧咳复发，每至寅卯，气辄上升，不能着卧，痰色有时灰黑。脉形濡细。肾水不足于下，痰热凭凌于上。尚可抵御，难望霍全。|玉竹三钱阿胶二钱川贝母二钱云茯苓三钱菟丝子盐水炒，三钱潼沙菀三钱海蛤粉三钱白果三枚，打都气丸三钱，开水送下|二诊：每至寅卯，气辄上升，不能着卧。脉象细弦。肾虚冲阳挟痰上逆，并有精浊。法宜兼顾。|细生地四钱女贞子盐水炒，三钱炒萸肉三钱青蛤散三钱，包川贝母二钱潼沙菀盐水炒，三钱厚杜仲三钱白芍一钱五分白果三枚，打都气丸三钱，先服|三诊：咳嗽气逆，寅卯为甚，痰多盈盂，精浊绵下。肾虚不能固摄。前法进一步治。|大生地四钱玉竹三钱菟丝子盐水炒，三钱萸肉二钱补骨脂三钱奎党参三钱川贝二钱潼沙菀盐水炒，三钱山药三钱厚杜仲三钱|四诊：精浊稍减，咳嗽稍松。的属肾虚不能收摄。效方扩充。|大生地四钱炒山药三钱菟丝子盐水炒，三钱潼沙苑盐水炒，三钱炒萸肉三钱巴戟肉三钱补骨脂盐水炒，三钱厚杜仲三钱胡桃一枚，蜜炙打烂入煎|