室女朱姓，年十五岁。|病名：燥咳似痨。|原因：内因肝郁经闭，外因时逢秋燥，遂病干咳不止，专门产科作郁痨治，服过逍遥散加减，已十余剂。病势增剧，来延予治。|症候：面黄肌瘦，唇燥咽干，懒言神倦，便结溲赤，夜间潮热，逢寅卯时，燥咳无痰，胸胁串疼，至天将明，寐时盗汗出而身凉，经停三月，饮食渐减。|诊断：脉右浮涩，左沉弦涩，按之尚有胃气，舌红兼紫，此由肝郁气窒，以致血瘀，瘀血化火，冲肺作咳，似痨嗽而尚非真痨也。|疗法：姑先用解郁养营，以消息之。|处方：瓜蒌仁三钱，炒干薤白钱半焦山栀二钱粉丹皮钱半真新绛钱半苏丹参三钱京川贝三钱，去心广郁金二钱，磨汁，冲地骨皮露一两，分冲|次诊：连服三剂，二便通畅，饮食大增，潮热盗汗渐减，脉象亦渐流利，解郁养营，幸中病机。惟咳久不止，恐将成痨。再照前方去蒌、薤，加归身一钱，鲜生地五钱，外用紫苑噙化丸三粒，以通降之。|次定丸方：紫苑五钱鲜枇杷叶五钱，去毛，炒香生桑皮三钱甜杏仁三钱，去皮款冬花三钱绛通钱半醋炒生川军钱半蜜丸，如樱桃核大，每夜噙化三丸。|三诊：三剂后，潮热盗汗已止，干咳十减八九，面黄渐润，精神颇振，脉亦渐起而流利，舌紫亦退，转为红活。仍用前方，煎送当归龙荟丸钱半，仲景■虫丸钱半。|四诊：连进四剂，诸恙俱痊，寝食精神复旧，惟少腹隐隐作痛，此经水将通之候，脉象流利，两尺尤滑，其明征也。改用寇氏泽兰汤合柏子仁丸加减。|四方。泽兰叶三钱生赤芍二钱延胡索钱半，酒炒生淮牛膝三钱全当归三钱，酒洗柏子仁三钱陈艾叶二分鸡血藤膏钱半，烊化，冲卷柏钱半广郁金二钱，磨汗，冲|效果：连进四剂，经通脉和，寝食俱增而痊。|廉按：肝郁气窒，以致血瘀者，必先疏畅其气，故首用蒌、薤以宣通上焦之气郁。郁久必从火化，内应乎肝，故继入当归龙荟丸，合仲景■虫丸，直泻肝经之郁火以通其经。迨郁解火清，经水有流动之机，然后用温通消瘀，因其势而利导之。前后治法，层次井然，可为似痨非痨者进一解。|