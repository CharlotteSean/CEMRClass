0006
孙。病后元虚未复，而咳血大发，夫血之与痰，皆为阴物，苟非气火上升，则痰血何以上冒也。然气之逆，火之升，必辨脏经而治。胁痛咳嗽，显是木火灼金，逆气伤络所致。非平肝逆，降肺火，佐以和络凉营不可。|瓜蒌皮川贝阿胶杏仁生草前胡|韭汁炒大黄旋复花丹皮山栀丝瓜络|藕节|二诊：服药后大便一次，气从火降。居然咳嗽眠安。咯血未净，肝络未和，胃气转馨，火逆未敛，昨议损益为是。|川贝生草丹皮旋复花首乌茜草韭汁炒大黄阿胶杏仁山栀鲗骨丝瓜络藕节|三诊：大解又行两次，咯血止而未能尽净，肺阴不复，肝火未敛，尚非坦途。胃气虽好，慎不可因其所好而频进苦寒以伤之。缘血症必藉胃。|蒌皮麦冬茜根山栀白芍川贝丹皮杏仁归身旋复阿胶鲜首乌|四诊：血症后古人每以胃药收功。今咳犹未净，宜兼顾之。|党参于术炙草沙参旋复花五味川贝白芍麦冬枇杷叶沉香汁|