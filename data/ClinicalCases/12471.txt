0503
过铸|蔡君鉴三之亲串，初则牙缝射血如线，继则血丝、血块相续而出，面色刮白，脉数身热。余曰：“此肾水亏而肾火上炽也。”夫齿属肾，肾火为龙雷之火，其性最急，走任督之经而上趋于齿，齿缝小而出不能畅，故标出不止也。治法先外治以止血，后服煎剂以滋肾水而补肺，则火降而血不妄行。肺为肾母，子母相济则水自生矣。|熟地一两山药山茱萸各四钱丹皮麦冬各五钱泽泻茯苓各三钱五味子骨碎补各一钱荆芥炒黑三七根各二钱，研末冲服|服数剂除根。外治法放陈酒铜盆内烧热，将两足薰浸，冷则再热再浸，另用炒黑蒲黄研末搽流血处，其血自止矣。|