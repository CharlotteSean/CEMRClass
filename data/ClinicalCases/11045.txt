中神琴溪|车屋街夷川北万屋喜兵卫之妻，妊娠至五个月，患水肿，及分娩尚甚。一医人治之，用许多利水之方剂无效。既而胸满短气，烦躁几死。一坐仓皇不知所为焉，时向半夜，病者云：“腹上津津似有水流状。”皆异之。即披衾视之，脐旁腠理自开，肿水流漓，自是肿减者过半。然尚大便溏泄，形状殊危。医以为表虚里夺，荣阳益气，亦不可及。勇退而去，因迓先生。先生诊之脉微而促，指甲暗黑，面色鲜白，四肢肿存半。按其腹无痛，唯脐下鼓然，如未制皮，中包絮者。问家人曰：“小便利否？”答曰：“就蓐以来，未曾见其快通。”即作麦门冬木通汤与之，小便快利，大便时通。仍与前方数十贴，腹皮竟软，尔后发痫狂，呼妄詈，昼夜无常。先生往，将脉之，则张目举拳，势不可近。因换以甘麦大枣汤，服百数贴，而渐渐得复故。|麦门冬木通汤方麦门冬三钱木通四钱上二味，以水三合，煮取一合温服。|