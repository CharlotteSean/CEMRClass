0006
诸血由火而升，此君相之明征，梦遗亦火而动，此龙雷之不藏。血在上居多，故从君火上溢，精在下居多，故从相火下泄。投剂以来，未见复萌其血，夏至节后已经缓遗其精，掌心稍觉灼热，咽喉依然焮红，左脉尚大，右脉乃数，阳亢未潜，阴亏未复，离坎由此失交，精神因此失宁。滋真阴不足，宜咸寒；潜浮阳有余，宜介类，使阴平阳秘，则精宁神安。|炙龟板陈阿胶玄参麦冬甘草炙远志煅牡蛎西洋参鳖甲茯神枣仁|