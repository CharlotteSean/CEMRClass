庚午，同邑余代英君，忽患两足麻木，不能举动，无知觉，请余诊视。脉沉迟而紧，知为里寒，又系久积，非多服温里之品不能奏效。余君信余甚深，以生死相托，遂用麻黄、附片、桂枝、甘草、川椒等味，服十余剂无效，服至二十余剂，脉紧解，迟沉如故，足亦麻木如故。除麻黄，加重附片、吴萸、甘草、花椒温里之品，服至五六十剂，脉渐转，仍一味沉迟，两足渐有知觉。仍将此方略为加减，服至二百余剂，足始能缓步。从此服姜、附、参、芪等味一年余，外另服硫磺数斤病始愈，愈后两足仍特别畏寒、暑天亦常用丝棉包之。此证不仅阳衰，乃真火衰微，故能服补火之剂如是其多，直火既复而气血尚亏，后服鹿茸始告全愈。此可以证明脏腑之偏胜偏衰者，药虽峻而性仍缓，学医者必先辨明其人之本原虚实，及脏腑之偏胜偏衰，而后遇重病有把握，不至束手无策耳。|