佚名|定州杨素园明府宰宜黄，吏治有声，精于医学，其夫人多病，自治不痊，毗陵吴子和嘱其函恳酝香，屈孟英诊视，而孟英因母老急欲旋里，坚辞不往。即据来信所述病状，拟方立案云：|细阅病原，证延二十余年，始因啖杏，生冷伤乎胃阳，肝木乘虚，遂患胁痛挛掣，身躯素厚，湿盛为痰，温药相投，是其效也。驯致积温成热，反助风阳，消烁胃津，渐形瘦削。而痰饮者，本水谷之悍气，缘肝升太过，胃降无权，另辟窠囊，据为山险。初则气滞以停饮，继则饮蟠而气阻，气既阻痹，血亦愆其行度，积以为瘀。前此神术丸、控涎丹之涤饮；丹参饮、桃核承气汤之逐血。皆为杰构，已无遁情。迨延久元虚，即其气滞而实者，亦将转为散漫而无把握矣。是以气升火浮，颧红面肿，气降火熄，黄瘦日增。苟情志不怡，病必陡发。以肝为刚脏，在志为怒，血不濡养，性愈侜张。胃土属阳，宜通宜降，通则不痛，（盖）六腑以通为用。更衣得畅，体觉宽舒，是其征也。体已虚，病似实，虚则虚于胃之液，实则实于肝之阳。中虚原欲纳食，而肝逆蛔扰欲呕，吐出之水，已见黑色，似属胃底之浊阴，风鼓波澜，翻空向上，势难再攻。承示脉至，两关中取似形鼓指，重按杳然，讵为细故？际此春令，正鸢飞鱼跃之时，仰屋图维，参彻土绸缪之议，是否有当？仰就斤绳。|沙参八钱、鲜竹茹四钱、川椒红二分、乌梅肉炭六分、茯苓三钱、旋覆三钱、金铃肉二钱、柿蒂十个、仙半夏一钱、淡肉苁蓉钱半、吴茱萸炒黄连四分、冬虫夏草钱半|另用炙龟版、藕（肉）各四两、漂淡陈海蜇二两、凫茈一两、赭石四钱，先煮清汤，代水煎药。|一诊：上拟方案，来差星夜赍回，于十六日到宜（黄县），素园读案狂喜，以为洞见脏腑，必欲孟英一诊，以冀霍然。遂夤夜备舆，专丁持函，求孟英暂缓归期。酝香（因）笃于情谊，（亦）再四劝驾，并嘱四令郎偕行。孟英迫于情不可却，二十二日抵宜（黄县）署，初诊案云：证窬二十年，右胁积气，有升无降，饮阻不宣，呕逆减餐，亦将半载，二便非攻不畅，容色改换不常，口苦吞酸，苔黄舌绛，渴喜冷饮，畏食甘甜。以甘能缓中，冷堪沃热，病机于此逗根，根深难即蠲除，标实本虚，求痊匪易。据述，脉亦屡迁，似无定象。夫既流善幼，显属于痰。兹按脉：左缓滑，右软迟，两尺有根，不甚弦涩，是汛愆因乎气阻，尚未至阴血之枯。春令肝木乘权，胃土久受戕克，病已入络，法贵缓通，通则不痛，腑以通为补。法难时变，不能舍“通”字以图功。布鼓雷门，诸希教正。|法参八钱、鲜竹茹四钱、青黛五分、旋覆三钱、酒炒黄连六分、白前一钱、生白蒺（藜）三钱、紫菀一钱、海石五钱、川楝肉三钱、川贝一两、黑栀三钱|另以生蛤粉、生冬瓜子、芦根、芦菔各一两，丝瓜络五钱、漂（海）蜇二两、柿蒂十个先煮水，代汤煎药，葱须二分后下。|再诊：左脉如昨，兼弦，右寸亦转缓滑，中脘气渐下降，二便欲解不行，盖升降愆常，枢机窒涩，由乎风阳浮动，治节横斜，肺既不主肃清，则一身之气皆滞也。轻可去实，先廓上游。|前方去海石，加栝蒌三钱、枳实一钱。|三诊：脉来较静，小溲渐行，虽未更衣，已能安谷，浊得下行，导以清通。|前方去贝（母）、楝（肉），加归尾钱半、桃仁十粒、送服导水丸十粒。|四诊：腿凉便滞，气少下趋，颧面时红，火炎上僭，两胁较热，络聚痰瘀。叠授清宣，更衣色黑，噫气渐罢，酸水不吐，纳谷颇增，脉稍和缓。法仍缓导，冀刈根株。|前方去枳实、归尾，减导水丸五粒。|五诊：各恙皆减，眠食渐安，火犹易升，头痛面赤，颊（颈）酸结核，胁热未蠲，脉渐柔和，且参清养。|前方去白前、青黛、紫菀、黄连，加银花、贝母、黄菊（花）、丹参、陈细茶、橄榄。|六诊：积痰下降，颈核渐平，舌紫口干，卯辰热僭，阴虚木旺，气道尚未肃清。养血靖风，自可使其向愈。|前方去陈细茶、葱须，加石斛。|留赔善后方：|沙参八钱、冬虫夏草二钱、女贞三钱、丹参三钱鲜竹茹四钱、川斛五钱、盐水泡橘红八分、黄菊三钱、旋覆三钱、黑栀（仁）三钱、川贝四钱、金铃肉钱半。另以炙鳖甲、漂（海）蜇各一两，苇根二两，丝瓜络五钱，煮汤代水煎药。|又：诸恙尽瘳，用此滋养。|前方去橘红、菊花、金铃子、栀子、旋覆，加石英、沙蒺藜、茯苓各三钱，苁蓉、当归各钱半。汤引去苇根，加炙坎版一两，藕二两。|