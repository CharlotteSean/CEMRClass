李实之太史放甘肃主考时，夫人住京，系朱相国之孙女，湖北廉访之女，内阁章京伯平之妹。产后病剧，延余诊视，脉沉细，四肢拘挛瘫痿，溺黑。知受风寒化热为痹，拟以独活寄生汤加减，见效，继为加减数服而愈。朱即请，以夫人小产数胎为忧。余诊视，脉沉无力，气血两虚。拟以泰山盘石散、千金保胎丸合参，令有孕时服三十剂。果胎安矣，连举二子。|