0601
已酉九月二十日，何女，五岁。险中逆痘三天，繁红扁阔成片不起，翁仲仁谓毒重壅遏。其形退缩，且烦躁肢冷，唇焦舌黄，溲短腹痛，痘顶先出者已焦。勉用双解法。|芥穗三钱生大黄五钱楂肉三钱银花三钱苦桔梗三钱桃仁二钱连翘二钱牛蒡子三钱薄荷一钱全归三钱猪尾膏三匙，入梅冰二分甘草生，一钱|二十一日：四天，艳红扁阔，下后稍见起发，究不肥绽，何能起胀成浆？咳嗽痰多。且与清凉败毒，活血松肌，开提肺气。|犀角三钱羚羊角三钱紫草二钱，和猪尾膏银花三钱苦桔梗五钱芥穗三钱连翘三钱牛蒡子三钱归尾一钱杏仁三钱南楂炭五钱甘草一钱|二十二日：五天，密布不齐，身热未退，扁阔瘪陷，形色滞暗，不能起胀，那得成浆？勉与清毒之中，兼活血提顶。|犀角三钱羚羊角三钱白芷二钱银花三钱苦桔梗三钱紫草二钱连翘三钱牛蒡子三钱皂针一钱杏仁三钱南查肉二钱天虫二钱归须二钱鸡冠血每杯冲四茶匙甘草一钱|二十三日：六天，头面虽有行浆之势，究竟周身平陷，较昨日颜色略润耳。仍与清毒活血提顶，少加托里。|黄蓍二钱苦桔梗五钱全归三钱犀角三钱牛蒡子三钱天虫二钱杏仁三钱穿山甲一钱紫草三钱银花三钱人中黄一钱白芷二钱连翘三钱鸡冠血每杯冲四茶匙皂针一钱五分|二十四日：七天，头面行浆，周身半塌空壳，用伍氏内托法。|绵黄蓍八钱洋参炒老黄色一钱五分炙甘草一钱五分苦桔梗三钱川芎一钱五分燕窝根五钱牛蒡子炒研细，三钱紫草二钱公鸡汤一茶碗全当归三钱白芷二钱鸡冠血每杯冲三茶匙|二十五日：八天，头面浆足，周身平塌者已起，空壳者亦有行浆之势，翁仲仁谓：“喉哑声嘶，浆行饱满亦何妨”！再咬牙在七日以后属气虚，况其食少乎？非阴虚也。|洋参炒老黄色一钱五分苦桔梗五钱白芷二钱黄蓍八钱牛蒡子三钱天虫三钱象贝二钱公丁香四分鸡汤一茶杯炙甘草一钱|二十六日：九天，浆已行及大半，但气虚作痒，看守勿懈，毋令破损为要。|绵黄蓍一两二钱洋参二钱象贝母三钱苦桔梗六钱白芷三钱广木香一钱牛蒡子三钱天虫三钱炙甘草三钱冬白术二钱|二十七日：十天，浆行已及十之七、八，惟痰咳微痒，眼中出脓为可虑。|绵黄蓍五钱连翘一钱五分谷精草一两焦冬术三钱桑叶一钱生薏仁三钱苦桔梗三钱甘草一钱土贝母三钱|二十八日：十一天，湿重，小便不利，畏寒咬牙。|生黄蓍五钱洋参一钱五分谷精草三钱茯苓块三钱薏仁五钱广皮炭一钱五分焦冬术三钱炙甘草三钱|二十九日：十二天，实脾利水，以收痂止嗽，加辛凉败毒以护目疾。|生黄蓍二钱银花炒二钱谷精草三钱茯苓块三钱连翘二钱地骨皮二钱生薏仁五钱冬术（炒）三钱炙甘草一钱五分|十月初一日：十三天，湿行痴结者过半，气化痂落者过半，饮食甚好，目开无恙，已收全功。惟咳嗽减而未清，仍宜实脾利水，复以辛凉败毒。|茯苓块三钱银花炒一钱五分地骨皮一钱生薏仁三钱连翘一钱五分五谷虫一钱炒冬|