0602
黄。热蕴于脾营之内，燔灼胃阴，求助于食，故病如中消。但邪热不能杀谷，多纳少化，渐致脘腹臌胀，大便溏泄。此症若专清胃热，则胀泄必甚；再与温运，则阴液愈伤。刻视舌质紫绛无苔，入暮昏睡谵语，热之燔于营阴者已深。姑与清泄心脾为主，稍佐和中。|西洋参川连盐水炒东白芍土炒枳实青蒿炙鸡金丹皮炭生甘草焦六曲小生地茅根肉竹心|另：鲜生地露过药。|二诊：改方，去青蒿，加大腹绒、麦芽炭。|三诊：前与清泄阴分伏热，两三剂后，晚热较平，舌色转淡；惟易饥多纳，脘腹膨胀，仍未少减。此由木火燔灼，脾阴消耗，故多纳少运，随纳随胀，而纳仍不减也。清滋则助滞，疏运则伤阴，两难着手，只可两面兼顾，以消息病机。|西洋参金石斛麦冬肉丹皮炭元参炙鸡金广郁金查肉炭炒枳壳砂仁麦芽炭鲜藕|四诊：内热渐平，脘腹膨胀微减。拟方清养为主，佐以疏运。|西洋参金石斛大生地炒炭丹皮炭麦冬肉川连盐水炒炙鸡金查肉炭焦神曲紫蛤壳生甘草鲜藕|五诊：脾阴虚，则口淡而渴；脾气虚，则少运而胀，内热神倦，大便溏泄，舌色偏红。当清养健运，两法兼用。|西洋参麦冬肉金石斛紫蛤壳香青蒿丹皮炭山查炭麦芽炭焦六曲茅根肉鲜藕|