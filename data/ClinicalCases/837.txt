病者：李兴祭，年四十余，蕲水人。|病因：以抬码头为生活，受暑而病。|症候：肢痛倦卧，小便全无。|诊断：脉洪而缓，此劳倦伤暑无疑。|疗法：以加味六一散主之。|处方：藿梗、车前子、生米仁各四钱，杏仁、黄芩、飞滑石各三钱，萆薢、厚朴各二钱，粉甘草一钱。|效果：一剂而起。|理论：肢痛倦卧，工作劳苦也。工作劳苦之人，值此暑热盛行之际，名之曰暑劳，暑必兼湿，湿浊之气，横于胸中，化源失职，故小便全无也。又暑必伤气，宜去其湿浊而气自复也。|方论：此方以藿香之芳香以化浊，黄芩、滑石之淡微寒以泄热，车前、苡仁，萆薢、厚朴、甘草之甘淡微温以利温浊而逐邪气，邪气去而正气复矣。|