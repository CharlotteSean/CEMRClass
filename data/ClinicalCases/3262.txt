通州，顾左，三十六岁，两天不足之体，脾弱不能化津，变饮生痰，停蓄胃中，痰随气升，致生喘咳。不能右卧，咳急则涕泪交流，肺气亦亏，脉来弦疾，左关较大，谷减神羸，水弱肝强，积饮不化。拟养阴柔肝，扶脾化饮，兼肃肺金。|北沙参三钱淮山药二钱甜杏仁二钱法半夏一钱五分炙冬花一钱五分海螵蛸一钱五分橘红一钱煅牡蛎三钱炒香瓜子壳三钱云苓三钱黑料豆三钱旋覆花一钱五分|又：法半夏四两，食盐五钱，共研细末，和匀，每服二钱，开水下。|复诊：痰气较平，咳嗽较减，右卧稍好。宗前法进治。|原方去旋覆花、北沙参，加参须一钱、於术一钱五分、红枣三枚。|某。咳呛经年，声重浊而痰不爽。寒邪恋肺，肺气不宣，日渐羸瘦，六淫之气亦可成痨，幸而饮食如常。宜畅气宣肺之法。|制半夏淡干姜射干桂枝枳壳款冬花清炙草皂角炭|复诊：服之见效，原方去干姜、桂枝、皂角炭，加百部、紫菀、桔梗。|