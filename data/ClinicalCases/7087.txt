袁姓，绍兴。病经一年，五心潮热，寅卯盗汗，足跗轰热。他医直用清骨散、玉屏风、当归六黄汤。热微解，盗汗胃钝。更医，用砂仁、生姜温中。加病口渴唇碎。丙午秋月延诊，脉弦劲，舌红苔黄，疏清肝养胃，兼化伏热。稻根、石斛、地骨皮、黑山桅、知母、连翘、郁金、绿豆衣、花粉、莱菔缨、连子青心、茅根。外以玉钥匙搽口，碎荷花、青蒿露代茶。服后，渴解便润。|复诊：用淮小麦、功劳、稆豆衣、青蒿、白薇、绿豆衣、扁豆衣、生谷芽、莲子青心、鲜藕等。服之热渐淡，胃渐馨。|三诊：蕴热大退，脉弦未柔，寐汗未止。用牡蛎、决明、麦冬、龙齿、霞天曲、菟丝饼、山药、玉竹、扁豆、谷芽、莲子青心。外用五倍子末、人乳涂脐，膏贴。热全止，汗全退，胃纳照常，无余病矣。然脉弦未柔，病已经年，当予调理膏方。如西洋参、天麦冬、玉竹、石斛、茯神、川贝、菟丝、首乌、生地、归身、白芍、绿萼梅、合欢皮、香附、玫瑰花、淮小麦、稆豆、枣仁、龙齿、牡ON鳖甲、磁石、决明、牛膝、元参、旱莲、南烛子、陈胶、龟板胶收膏服之。|