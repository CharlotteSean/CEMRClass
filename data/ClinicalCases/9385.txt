0102
后有常熟白龙港某，与高渭荣为友，二人酒肆中回，同日咳嗽，亦生肺痈，至高渭荣病愈往探之，即邀余诊之。脉已伏，脓血臭甚，倾吐满地，裸体卧床，用扇扇之，口中闹要吃西瓜饮冷水。他人摸之，体若寒冰。众人询问何如。余曰：肺已烂尽，一身之阳气，俱从外泄，危在顷刻，卢扁再生，亦无治法。至夜而殁。仲景谆谆告诫，成脓不救，使人早治。然将成未成时，不治必死，治不得法，亦多死。|