楼维新君夫人俞氏，年二十五岁。六月二十三日诊。|病名：寒霍乱变热厥。|原因：传染时行霍乱。|证候：吐泻清水，腹不痛而肢冷，粘汗自出。|诊断：脉迟舌淡，苔薄滑，寒霍乱脱证也。|疗法；亟用雷公散灸脐，拟方以温中解毒，强壮心神。|处方：吴茱萸三钱干姜二钱西党参三钱白术三钱来复丹二十粒吞炙甘草一钱川朴一钱桃仁八钱生姜汁一小匙冲杜红花三钱|炳按：红花、桃仁甚善，合诸药，能通窍活血，仿王清任法。|次诊：六月二十三日下午。四肢已温，呕吐口干欲饮，眼眶低陷。脉弦，舌红苔白滑，经水适来，腹笥不舒，用王清任解毒活血汤，合左金丸，清肝止呕。|次方：葛根三钱川朴一钱桃仁八钱杜红花三钱当归三钱赤芍三钱乌梅四钱连翘三钱大生地八钱生甘草一钱吴茱萸一钱川连一钱|三诊：六月廿四日晨。昨晚已能行动，今晨猝然昏厥，脚筋挛急，神识昏迷，刻按脉滑数，舌红苔黄，泄泻未已，证系寒霍乱，阳还变厥，此为热厥，先灌紫雪丹五分，服后知渴，拟王孟英蚕矢汤主之。|三方：晚蚕砂五钱鲜石菖蒲钱半吴茱萸三分川连八分鲜藿香一钱鲜佩兰十片黄芩三钱钩藤三钱茯苓四钱米仁八钱紫金锭二块研化|四诊：六月廿四日下午。壮热渴欲，便泄如注，灼热异常，脉数，舌红苔黄厚粘，胸闷肠鸣，拟清肠胃热毒法，惟重证须用重剂，勿因畏惧而惮服。反致延误病机也。|四方：川连二钱黄芩八钱川柏五钱葛根三钱知母三钱生甘草一钱乌梅三钱天花粉八钱连翘五钱银花八钱滑石八钱鲜荷叶一角|五诊：六月廿五日。脉数，舌戏苔黄厚腻。便泻已减，口渴，四肢和暖，咯痰不爽，肠胃热毒未尽，再用苦寒清肠。|五方：葛根三钱黄芩五钱川连一钱生甘草一钱银花五钱鲜石菖蒲一钱川柏三钱知母三钱射干二钱天花粉五钱乌梅三钱淡豆豉三钱|六诊：六月廿五日。经来色黑，手足掣动，脉弦细，舌红苔黄粘，胃呆。用清热凉肝。|六方：桑叶三钱丹皮三钱丹参三钱白薇三钱青蒿三钱丝瓜络二钱杜红花三钱川楝子三钱石决明八钱刺蒺藜三钱钩藤三钱左金丸一钱吞|七诊；六月廿七日。泻止胃苏，手足和暖，脉弦舌红，苔黄粘渐化，边尖淡红。根苔薄黄，拟清肝和胃法。|七方；桑叶三钱丹皮二钱连翘三钱川石斛三钱赤芍三钱杜红花三钱丝瓜络二钱刺蒺藜三钱丹参三钱川牛膝三钱左金丸一钱吞米仁八钱|效果：病差，进调理方渐健。|炳按：前后七方，为寒霍乱初中末治法，多可师法。|