0602
周华宝孙，恣食甘果香物，积为虫痛，频年举发，屡携孙至渭芳处诊之，初以楝实、吴萸、雷丸、大腹皮等即愈。六、七年来，发作颇勤且甚险，或一月两次，呕吐夹蛔，进海藏安胃数剂勿应，改投椒姜汤暂平而矣，甚则鼻窍逸出蛔虫。华宝趋舍商之曰：可有杀虫法否？渭答曰：纵有之，汝亦不敢啜也，惟以红砒炼熟研末，面裹进一分，此亦行险而侥幸也。华宝低徊而去，越一旬，到舍谈其遇幸事，小孙腹痛顿失，喜出望外。缘其子因春间鼠势方祟，购红砒五十文，又购麻糕一块，摘碎，和存磁盘中，置水缸板上，停二日来检点，麻糕已无存，惟盘底少有砒屑，责问再三，已为小儿偷|