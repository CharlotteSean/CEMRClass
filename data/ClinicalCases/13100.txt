0602
病者：武昌上新河殷复顺柴铺，嘉鱼人，其幼媳年十二。|病因：前因食滞，误食二丑及神曲末，以耗散其脾液。|症候：今忽发为头痛，沉闷昏不能举，心烦懊■，渐至两目常闭，状类垂死而已。|诊断：脉左关洪缓无力，右关稍带洪弦，此真阴下夺，阳无阴济也。|疗法：拟养阴济阳，镇风定痛之剂。|处方：熟地、冬术、云神、炙远志各三钱，正光结二钱五分，白芍，枣仁、山药各二钱，炒二芽各一钱五分，天麻、炙草各一钱。|效果：初服不甚见效，延三日服至四次，始获全愈，犹幸中道另拟他方而未服也，不然一误而再误矣。|理论：治病无须求急，急则生变。每见富室治病，药未进而即希病愈，药服稍久而未见有效者，即曰不对症，乃另请甲医，甲视前药无功，另行别法，药后仍未见效，又请乙医，乙医不效，又请丙医，如此有一日更数医者，不独未悉病情，而并未解药理耳，如此而此者不知凡几。书曰，若药弗瞑眩，厥疾不瘳，盖药性之验与否，以一日为原则，其中即有变化，必俟其变化已就百后知其真假，何也。以其服药后必有瞑眩状态也。若此症乃至三日后而有验，其效验可谓太缓矣。假令其中另有别图，不但不愈反而加剧，必归咎于前药之误，不令前功俱没乎。所以医家病家，于此等处宜特别注意。|误食二丑及神曲，皆伐脾耗精之药。神曲助消化之力甚大，而更以黑白牵牛（即二丑）之克伐，当能使脾液消磨。国医之所谓脾，盖指小肠化食作用。小肠化食，参有胆汁和腑液而成胃酸素，今为消耗药所磨灭，胆汁感多输之困难，是以来源竭少，胆汁发源于肝，胆汁之消耗多，必影响于肝，所以两目常闭，昏闷如|死也。腑液即脾汁，脾脺虽是两物，同居胃之|左方下侧，为消化之长，含有分解各种物质|（指蛋白质、炭水化合物等）酵素。难经云：脾|有散膏半斤，即是脺也。亦名胰，脺胰脾，大|同小异，不外消化作用。今消化机能已为二丑|打破，精液下夺，不能上灌心脑。所以头沉闷|而痛，心烦懊■，状类如死，若不急救，然亦|去死不远矣。|方论：此方为救亡精液，重整消化机能之药也。精液下夺，元阳亦随之而下陷，故头为之沉痛，目为之闭。光结、白芍甘平营养，收复元阳，云神、远志、枣仁、炙草，以培养心脑，冬术、山药以整理脾胃，二芽以增强酵素，熟地以滋其精液，其凑效较迟者，因其方过平淡，无奋兴药。若加黄芪、山萸肉于内，其效验必更捷也。|或问人身精液，当是津液，其用精者，果伤人之精髓乎。答曰，精者精微也，统人身之重要液体，不必专泥于精髓也。内经云，水谷之精气，藏于精者春不病温，何尝指精髓哉。云津液者，水素也，如汗液唾液是也。云精液者，膏液也，统一身血液髓液水谷所化之精液也。津液二字，岂可混淆哉。|