0303
阎氏妇，年二十四岁，住宿城。|病名：产后伏暑痢。|原因：夏月感受暑湿，至秋后娩时，恶露太多，膜原伏暑，又从下泄而变痢。|症候：痢下红白，里急后重，日夜四十余次，腹痛甚则发厥，口极苦而喜饮，按其胸腹灼手。|诊断：脉息细数，细为阴虚，数则为热。此张仲景所谓“热痢下重者，白头翁汤主之”是也。然此症在产后，本妇又每日厥十余次，症已棘手，严装待毙，偃卧如尸。余遂晓之曰：病热危险极矣，然诊右脉尚有神，或可挽救，姑仿仲景经方以消息之。|疗法：亟命脱去重棉，用湿布复心部，干则易之，方用大剂白头翁汤加味，苦寒坚阴以清热为君，甘咸增液以润燥为臣，佐以酸苦泄肝，使以清芬透暑，力图挽回于万一。|处方：白头翁四钱北秦皮二钱炒黄柏二钱金银花六钱川雅连一钱，盐炒生炒杭芍各三钱益元散三钱陈阿胶一钱，烊冲淡条芩二钱鲜荷叶一张|效果：次日复诊，痛厥已除，痢亦轻减，遂以甘凉濡润，如鲜石斛、鲜生地、鲜藕肉、鲜莲子、甘蔗等味，连服五剂，幸收全功。然此症虽幸治愈，同业者谤声粉起，皆谓产后不当用凉药。噫，是何言欤，皆不读金匮要略之妇人方，故执俗见以发此诽议。甚矣，古医学之不讲久矣。|廉按：胎前伏暑，产后患阴虚下痢者颇多，此案仿金匮治产后下治虚极，用白头翁加甘草阿胶汤，合伤寒论黄芩汤增损之，以清解热毒，兼滋阴血而痊。足见学有根柢，非精研仲景经方者，不能有此胆识。|