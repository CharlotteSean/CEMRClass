相国蒋蛎堂任赣南道时，长郎六岁，伤风发热，医者见其体弱，不敢解散，只用寒凉清热，延绵月余，病势甚危。余视其面白赢弱，懒言气促，肢体递冷，食少溏泻，脉息细微。此缘过服寒凉，以伤阳气，故致碑胃虚寒，元气败极。亟用四味回阳饮加白术速救元阳，迟则恐有虚脱之虞。主家畏参、附，以病重勉服之。服后说胃中■辣难过，合家怨服前药，拟用萝卜汁解之。余视脉证如前，其所以难过者。因脏腑娇嫩，不能受姜、附之热辣。然脾得温补即安。少顷，果熟睡。醒来觉饿而索粥。次日神苏脉旺。以原方倍加参、附，嗣以附子理中汤、异功散、六君子汤，逐日增减，调摄而痊。|