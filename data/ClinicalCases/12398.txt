0503
黄亚侠君夫人，年约三十余岁。住县政府。|病名：肾虚牙痛。|原因：劳烦过度，阳浮牙痛，久服苦寒凉药，清胃止痛，无效。相火上升，牙痛更剧。|证候：牙痛时辍时作，畏寒头痛。|诊断：脉缓，舌淡红，阴虚相火上炎证也。|疗法：用肾气汤加减，引火归原。|处方：瑶桂片八分淡附子一钱丹皮二钱茯苓三钱泽泻三钱大生地八钱淮牛膝三钱山萸肉三钱细辛五分川柏一钱|效果：服药二剂，牙痛痊愈。|炳按：本案肾虚牙痛，乃龙火上腾而痛，或因苦寒凉降过度所致，用金匮肾气汤，以导龙入海，引火归原为从治。若因肾火挟胃热直升，牙根浮长，牙床不肿，以景岳玉女煎二三剂，牙根即平，疼痛辄除，屡试屡验，不用二方。|