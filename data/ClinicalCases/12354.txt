0503
过铸|山阴李君友范大，舌下生小舌名重舌，又名蝉舌风，小舌日长大，舌日缩，涎痰满口，日夜吐数盂，仍觉不爽，且寒热频作，喉肿拒纳，大便固结已久。余曰：“此重舌而兼喉痈，其势甚凶。日夜所吐者，沫也，非痰也。”当用导痰开关散（即稀涎散加味：牙皂一两去皮弦炙，僵蚕五钱，白矾五钱，杜牛膝根汁末一两，五六月间取根叶打汁晒干研末，用瓶固藏，土牛膝即臬花娘草，共为细末）导去稠痰，喉间以元珠丹（硼砂、元明粉各五钱，制，朱砂六分，梅片五分共研细末）吹之，重舌以瓜霜散（本瓜霜一两，人中白一钱、煅，梅片一钱，明雄黄三分，朱砂二钱共研细末）擦之。是证应用黄连解毒汤，时值严寒，又降大雪，乃用犀角地黄汤轻者已可，复用润肠散通其大便。虽痰少、食纳、喉证已愈，而重舌仍然。乃改用加味黄连解毒汤，以三棱针刺近重舌相连之根际似有皮带住者，并刺大舌下金津、玉液两穴，再刺重舌上红紫之处，出紫血少许大舌下总筋不可刺，误伤则出血不止，霎然而死，上腭之小舌亦然，随即大为松动。再用青矾一钱炙透，退去火毒，硼砂三分，元明粉三分，冰片一分，麝香五厘碾末擦之，重舌渐缩，不久即瘥。|