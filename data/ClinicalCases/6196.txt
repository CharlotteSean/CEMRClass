庚寅六月廿九日，恒妇，十九岁。肝郁兼受燥金，胁痛二、三年之久，与血相搏，发时痛不可忍，呕吐不食，行经不能按月，色黑且少，渐至经止不行，少腹痛胀。汤药先宣肝络，兼之和胃，再以丸药缓通阴络。|新绛纱三钱桃仁三钱川椒炭三钱旋复花包，三钱归须三钱苏子霜三钱姜半夏五钱青皮二钱广橘皮三钱降香末三钱生姜五钱煮三杯，分三次服。十四帖。外以化症回生丹，每日清晨服一钱，开水调服。|七月十四日：诸症俱减，照原方再服七帖，分十四日服。每日仍服化症回生丹一钱。|廿八日：痛止胀除，饮食大进，惟经仍未行，六脉弦细，右更短紧，与建中合二陈汤以复其阳。|姜半夏四钱桂枝四钱生姜三大片广橘皮三钱白芍炒，二钱大枣去核，二枚炙甘草三钱胶饴一两，去渣后化入煮二杯，分二次服。每日服化症回生丹一钱。|八月十七：服前方十数帖，兼服化症回生丹十数丸。一切俱佳，经亦大行。|