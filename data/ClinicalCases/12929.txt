0601
余奉泉一子年九岁，馆中读书，因先生责治，被惊而起，发热一日，痘即见标，颜色红紫，狂燥闷乱，急用升发解毒芩连犀角之类，漫不应药。再以黄龙汤无时灌下一钟，势即稍定。八、九日间，抓破面孔，浑身痒塌，狼籍不堪，既而渐变焦黑，嘴唇肿而合缝，汤水药饵皆不能进。幸非牙疳，而齿未动摇，人事不知，手足不动，本家视为必死，乃以蒲席一条，弃卧于过道之间，令一人昼夜看守待尽。试以茶挑进水数匙，随即粪门流出，如竹筒注下之状，谚所谓直肚直肠，安有可生之理？看守十余日，家人俱懈怠而厌恶，父母心肠俱冷，求其速死完局，千万人中无一人说其可活。予观之，独决其不死，所以然者取其瞳仁清亮未昏，肾气不绝，而根本犹存故也。如此，延至十日上，忽然自呼其母，略能转侧，举家且喜且惊，复抱进房，亦不用药，以稀粥调理，半月而痊。噫！尝谓痘之最危者，犹有可生之机，但未若如此之甚。然坏症固多，而眼球必先转绿，或死黑无光。今此痘之不死者，其在瞳仁乎？或亦黄|