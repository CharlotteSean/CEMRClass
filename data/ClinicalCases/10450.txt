绍兴王杰臣君夫人膏滋方医案。初诊：脉如悬丝，由本质虚寒。年前经来颇多，嗣渐短少，厥后则经年不至，且白带淋漓，其色或黄或白，当脐胀痛，两耳时鸣。肝无血养，肠液亦亏，致大便闭塞，数日方解，解时胀痛。若徒伐肝，必伤其气，当为柔肝润肺并养心肝两脏之血，自然肺畅肝平。其呃逆亦由肝阳上升之见症。拟用逍遥散，以银柴胡易北柴胡，以茯神易茯苓，去白术，加龙骨、山药、松子仁、新会皮、更衣丸。|二诊，加肉苁蓉、沉香曲。三四诊，去更衣丸，加地骨皮、火麻仁、女贞子。五诊，加纹党参、西洋参（米合炒），又加牡蛎粉、粉丹皮、鸡头肉。即脉转大，大便逐日轮解，白带全止，胃口亦开，两耳不鸣，肝阳亦静，食入不胀。夜能睡，心不跳，神气太和。至夜亦不发热，各症俱痊。此已拔出虚门矣。惟经尚未行，佐以益母胜金丹法，是为合方。若能宽怀静养，俾血足经自行，无不天降石麟，预贺预贺。|纹党参二两，去芦蜜炙地骨皮一两，酒蒸薏苡仁一两，炒西洋参一两四钱，去芦米炒白芍药一两五钱，酒炒牡蛎粉一两五钱，煅，有左纹者佳陈阿胶四两，蛤粉炒珠后入净蚕沙一两，洗净甘枸杞一两，勿见火银柴胡九钱，醋炒肉苁蓉一两五钱，酒洗四次香附末六钱，姜酒醋制当归身三两，酒浸抱茯神一两，去木，辰砂拌粉甘草四钱，蜜炙真龙骨一两二钱。酥粉丹皮九钱益母膏二两五钱，后入女贞子一两九钱，盐水炒大生地一两，酒洗淮牛膝五钱，酒炒鸡头肉一两，焙茺蔚子一两，盐酒炒大熟地八钱，砂仁末拌紫丹参一两四钱，酒浸广化红八钱，去白於潜术四钱，蒸淮山药二两，焙川芎八钱，酒洗|以上依方炮制后再熬膏，其阿胶珠、益母膏，候各药将收膏时，再将二味合入，不必再熬。用磁罐收好，退火一二日。每早空心炖热，服下四钱。如经来停服，经净仍可服完。|