孙男。初诊：痢下红色居多，都属暑热之伤营。昼夜百余次，或见血水溏粪、里急后重、腹部阵痛、体灼口渴、纳呆、苔糙黄腻，脉弦滑数。不特热伤营阴，而正气又耗，势恐不支，姑以养正和营，参以清利为治。|生地黄霍石斛黄芩炭枳壳赤苓当归炭焦白芍银花炭辰滑石砂仁甜石莲香连丸|二诊：红痢属营，白痢属气，进和营清利方，红痢渐少，杂见白色，是营邪传气即里邪出表之候，当是佳兆。但腹痛不减，嗳气脘痞，纳食呆滞，脉滑数，根苔黄腻，阳明经之积邪尚盛，仍宜清疏和里，必得痛缓痢减为吉。|生地炭银花炭炒黄芩炒橘白甜石莲焦白芍霍石斛煨木香赤苓川楝炭香连丸|三诊：痢下赤白，气营同病也。痢次锐减，仍有腹疼脘痞，其阳明尚有积滞可知。惟神乏肢疲，口干纳呆，脉弦数，舌苔较前稍薄，邪势虽能递去而气阴已伤。拙拟清化余邪，参养正为治。|西洋参霍石斛炒白芍黄芩炭炒橘白辰茯神生地炭当归炭银花炭甜石莲益元散川楝炭|四诊：红痢渐淡，杂见溏粪，阳明之积滞当以松达。惟脉仍弦数，苔薄糙黄，体子微灼，口干寐少，气阴尚未全复，无形之湿热，逗于阳明，上熏下迫，法宜清养为主，化邪为佐。|西洋参炒冬术焦白芍生地炭扁豆衣银花炭炒陈皮霍石斛稆豆衣辰茯神泽泻干荷蒂|徐石年原安：治孙君痢疾，病情严重而效如桴鼓，余在陈门目睹。|