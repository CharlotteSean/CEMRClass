0005
李水林，年三十六岁，业泥水匠，民国二十二年十一月四日诊。|病名：寒湿。|原因：秋间涉水，行十余里，寒湿内伏化疟，乃服丸药截之，以致湿邪遏伏，病已三阅月，服药无效，来寓求治。|证候：寒热不已，面色萎黄，畏寒身倦乏力，微咳盗汗。|诊断：脉缓舌淡白，元神衰弱，寒湿遏伏证也。|疗法：用麻附五苓散，温太阳和太阴，参宣气之品。|处方：生麻黄一钱厚附子一钱北细辛五分泽泻二钱猪苓三钱茅术三钱桂枝一钱带苓三钱椒目一钱陈皮一钱防风三钱|次诊：十一月六日。脉缓，舌白无血色。面黄，胃思纳。再拟温化寒湿。|次方：生麻黄一钱厚附子一钱北细辛五分防风二钱五加皮三钱大腹皮三钱带皮苓五钱桂枝一钱生姜皮一钱绵茵陈五钱苦杏仁三钱|三诊：十一月八日。面黄渐退，腹满亦畅。脉缓舌淡白，治宜温煦气血。|三方：五加皮三钱冬瓜皮三钱大腹皮三钱带皮苓四钱桂枝一钱生茅术三钱生米仁八钱赤芍三钱杜红花三钱香附三钱当归三钱|四诊：十一月十八日。黄退身倦乏力。脉缓舌红苔薄，湿邪已化，当进温养。|四方：橘皮一钱制半夏三钱带皮苓四钱桂枝一钱炒白芍二钱炙甘草一钱吴茱萸一钱香附三钱枳壳一钱米仁八钱生姜一钱杜红花三钱当归三钱|效果：服后病愈，次年春季来寓，请诊补方，体已强健。|炳按：秋季涉大水，受湿化疟，舌白无血色，用麻附五苓散，温太阳，暖太阴，以散寒水之邪，为针锋之治。|