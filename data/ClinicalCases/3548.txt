有声无痰为咳。火灼金伤，卧则气急，牙龈浮肿，食入作呕，已延数月。夜来盗汗。肺胃中伤，肾水亦亏。理当金水六君，因秋燥伤肺，未便腻补，谨防喉痛音哑。|老苏梗一钱五分，蜜炙白桔梗一钱五分粉甘草五分太子参二钱炙冬花一钱五分川百合一钱五分苦杏仁三钱云茯苓三钱糯稻根须四钱|复诊：|加南沙参三钱|复诊：咳呕盗汗已止，尾闾疼痛。肾亏，督脉亦虚。|加胡桃肉三钱|火干肝络，咳嗽痰红。心中火燥，暴怒伤阴。肝火，心火皆旺，气不调达所致。当静心戒怒，庶与药饵兼功。|桔梗一钱二分女贞子三钱牛蒡子二钱杏仁三钱旱莲草三钱茅根马兜铃一钱麦冬三钱童便一杯|清金养肝，痰红已止，咳嗽已平，心中不燥。既已获效，步原方加川贝母。红止咳安，心亦不燥。宜养水滋肝，清心保金，以丸代煎。回府徐徐调养可也。|大生地三两炒牛子三两，糯米五钱同用马兜铃八钱，蜜炙苦桔梗一两淮山药三两粉甘草五钱连心麦冬一两五钱藕粉炒阿胶二两女贞子三两苦杏仁三两旱莲草三两川贝母二两云茯苓四两五钱|上药共为细末，以蜜为丸。每日服二钱，开水送下。|