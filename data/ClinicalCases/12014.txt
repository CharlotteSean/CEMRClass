0502
刘云从游戎冬日，患喉痛之症。医用清火祛痰之剂，数日愈形肿大，水米不能下咽。举家惶恐，延余诊视。审其六脉沉细兼紧。观喉咙虽然肿满，其色淡红。知非实火，乃系少阴伤寒。夫少阴之脉，挟咽，萦于舌本。热为寒逼，是以上犯，以致喉痛。若再服凉药，必然气闭而死。余用麻黄附子细辛汤。因误服凉药，寒滞中焦，复加干姜于内以温之。一剂微汗，痛肿全消，二剂而愈。/|