西肥寨有秦凤山者，以事赴县，正走间，即云腹痛，晕倒在地。请余往诊，见面唇极青，四肢冷过肘膝，六脉皆无，又无家人在侧，吉凶无人作主，余辞欲去。众人曰：“医者济人之急，救人之危者也，倘治不愈，以后有事我大家均愿作证。”余只得从众之请，先针委中、尺泽，尽放出毒血，又针十宣穴，皆令出血，复针人中、内关、中脘、承山、关元、昆仑诸穴，鼻内又吹红灵丹，遂将雷公散15克灌下。半时许，病者遂能呻吟，次能言，又待二时，竟获痊愈。由此看来，急病针法必不可少也。|