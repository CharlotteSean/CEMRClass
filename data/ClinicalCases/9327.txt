0100
李左，北桥。辛亥七月，因患疮敷贴其外而未清理，湿热袭脾，遂病疮鼓肿胀，腹大，脉数舌红。因疏豆卷、防己、猪苓、泽泻、茵陈、苍术、薏苡、通草、大腹皮、知母、冬瓜皮及中满分消丸。气机宣通，湿热流动，疮势复绽，鼓胀渐消。另一乡人，因疟早用金鸡纳霜，湿热停阻，即成疟鼓。与利湿泄热之药多剂，肿退。纵观此二症，简单之敷疮与截疟，皆有流弊，昧者呆守板法，抹尽六气，陋矣。|