0005
万方鼎，年六十四岁。|病名：湿热阳黄。|原因：此人好饮酒，数斤不醉，适至六月湿暑当令，又饮酒过量，致有黄疸重症。|症候：壮热不退，面目遍身色如老橘，口渴思饮，大小便秘，日渐沉重，卧床不起。|诊断：六脉沉实而数，舌苔黄燥，察其致病之由，参以脉症，知系湿热阳黄重症也。|疗法：阳黄症宜清解，因仿仲景茵陈蒿加大黄栀子汤主之。以茵陈蒿利湿清热为君，以大黄、厚朴通大便为臣，以栀子清心肾之热为佐，加木通利水道，使邪由前阴分走不至停滞为使。|处方：茵陈蒿一两生锦纹三钱真川朴钱半炒黑山栀三钱汉木通钱半|效果：此方连进二剂，二便均通，黄亦稍退，脉象亦较前柔和。仍照原方减去木通，加云茯苓三钱、六一散四钱包煎，续进二剂。至四日黄症已退过半，但年高气弱，不宜过于攻伐，因照原方减去大黄，加薏苡仁四钱。又接服四剂，未十日而黄症逐渐全愈矣。|廉按：法遵汉方加味，用药颇见斟酌。|