王童。缠喉风，咽之腐赤气粗鼻煽，投以麻黄石膏汤，症情较定，表分渐热，时若闭关，脉滑数鼓指。风燥与痰热相薄于太阴，肺气仄塞也。仍在险途。|麻黄六分生石膏五钱，先煎射干一钱五分大杏仁三钱薄荷一钱白桔梗一钱五分瓜蒌皮四钱薄橘红八分皂角灰二分，冲|另：神犀丹一锭，分三次开水磨服。|二诊：进麻黄石膏汤及神犀丹，咽喉腐白渐退，气粗鼻煽已平，呛咳痰亦活，表热已解，脉滑数。肺胃风邪痰热初化，守原法减剂主之。|麻黄五分生石膏五钱，先煎大杏仁三钱象贝母三钱瓜蒌皮四钱薄橘红八分川通草八分白桔梗一钱五分射干一钱五分生竹茹一钱五分|