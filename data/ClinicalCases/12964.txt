0601
辛丑年，余治一女小儿，种痘两次不出，其祖与父甚为踌躇，后其母之弟，三岁种花，而家中有三、四小儿皆出痘甚顺。惟此女独盛发而重，四肢头面较密，痘空亮无浆，光垒起泡，发热神躁，起伏不安，便溏脉促，延医治之皆服太子参、黄芪、归、术，病势愈剧。延余治之，当书羚羊、连翘清解之品。其叔略知医道，疑而不服，原向前医诊之，仍进参芪。午后服药，至晚，小女竖立发狂，向外而走。其祖曰：“不然，仍请渭芳来诊之。”命次子谁车来迓，余仍照前方加犀尖，连进两剂始退，而四肢头面之浆顿时灌足，胸前背后已为搅碎。后经徐调其胃，半月方安。|