0300
张养之令正，饮食如常而肌肤消瘦，汛事如期而紫淡不恒，两腓发热而别处仍和，面色青黄而隐隐有黑气（色）。俨似虚寒，多药不效。始延孟英诊之，脉似虚细，而沉分略形弦滑。曰：此阳明有余，少阴不足，土燥水涸。仲圣有急下存阴之法，然彼外感也，有余之邪，可以直泄，此内伤也。无形之热，宜以甘寒，义虽同而药则异，赠以西洋参、生地、生白芍、生石膏、知（母）、（黄）柏、（茯）苓、栀（子）、麦冬、花粉、楝实、丹皮、（麦）门冬、木通诸品，服至数斤，黑气退而肌渐充，腓热去而经亦调矣。|