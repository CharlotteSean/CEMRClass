0601
予家女孩，年十四岁，于七月初忽然患病，三日后始行告知呕吐不止，胸中懊■极甚，昼夜不安。切其脉，沉细而数。自言心中觉热而外身不热。请医看视，方中虽有发表之药，而参入川朴、磨枳实、莱菔子等味，以为表里双解。予为断不可用，即用葛升汤。因其吐不止，方中去升麻，以淡芩三钱代之；外不热而脉不扬，去芦根，再加薄荷根四钱，玉枢丹四分，磨冲，希其得汗邪解。服两剂后，头上稍有微汗，吐虽止而懊■如故。再四踌躇，细思此证必因内蕴暑邪外为寒气所遏。是以身不热而脉沉细数，懊■者，即暑邪所伏也。遂于原方中去玉枢丹，加桂枝木六分，芦根四钱，取白虎桂枝之意，服后即一汗而解。加芦根而少用者，因桂枝辛温，非暑日所宜，故以芦根监制也，后遇此等症可以为法。|