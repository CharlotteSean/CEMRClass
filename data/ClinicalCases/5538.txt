袁左。胸痛彻背，背痛彻胸，脘胀肠鸣，甚则泛吐。舌苔薄白，脉象沉迟而涩。此寒客阳位，阴邪充斥，厥气横逆，食滞互阻，脾胃运行无权。急宜温通气机为主，畅中消滞佐之。|熟附子一钱淡干姜四分淡吴萸四分桂心三分姜半夏二钱茯苓三钱陈皮一钱大砂仁研一钱范志曲二钱薤白头酒炒，钱半厚朴一钱|二诊：前投温通气机畅中消滞之剂，胸背痛已见轻减，泛吐亦止，而脘闷作胀，不能饮食，脉沉小涩迟。脾不健运，胃不流通，肝气拂郁，寒滞未能尽化也。今原意进取。|桂心四分炒白芍钱半瓜蒌皮二钱薤白头酒炒，一钱云茯苓三钱姜半夏二钱陈皮一钱厚朴一钱广木香五分大砂仁研，一钱范志曲二钱谷麦芽炒，各三钱|