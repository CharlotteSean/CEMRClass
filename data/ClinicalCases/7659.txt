0006
虞男。人之阴阳，本互为其根，水火者，阴|阳之征兆也。阴之与阳，宜相济而不宜相胜，若|有偏胜，变端即由是而生矣。前从水不济火议|治，投以润肺化痰，熄肝清火之剂，咳痰依然|不豁，气逆如喘，神疲寐少，形瘦口干，语言|謇涩，纳呆便薄，脉来弦细滑数，舌碎苔剥。就|症论证，气阴已形两乏，心肝之阳升浮无制，津|液烁为痰沫，柔金之肃降无权，中土之生化又|困，昔人所谓上损及中，过于脾则不治，下损|及中，过于胃则不治，即此候也。况气阴既乏，|风阳势必暗动，今偶或运动，手指即有搐搦，眩|晕随之，其虚风之掉眩可知。总之阴欲其平，而|阳欲其秘，阴不济阳，火无所畏，或金受火灼|而为咳呛，或土不制水而为溏薄，甚至精神日|耗，形气渐消。加以谷纳式微，化源告竭，已|耗之气阴难以速复，余剩之精液日见消磨。勉|再以培土生金、壮水制火主治，希冀转危为安，|未识能效否。录方候正：|吉林参须辰茯神煅牡蛎霍石斛焦|少|白芍潼蒺藜制女贞生石决明煅蛤壳|生地炭嫩钩藤辰灯芯|