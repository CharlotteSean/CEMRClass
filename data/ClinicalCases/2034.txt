上洋，姚安谷。脾肾两亏，湿浊滞于肠胃。气机不展，绕脐作痛，下痢如鱼脑胶冻，迄今数月，后重不爽，脉象弦细尺濡，阴弱气滞。理气和营，以化湿浊。|木香白芍当归淮药炙草茯苓乌药乌梅枳壳地榆煨姜谷芽灶心土|二诊：后重较好，腹痛未除，痢未减，脉弦细左濡。脾胃阴伤，气陷于下，日内胃不和畅，饮水停顿难消。拟理脾和中。|参须八分升麻蜜炙，五分盐水炒小茴一钱当归二钱焦冬术枳壳炒，一钱茯苓二钱木香五分乌梅二钱煨姜二片白芍五分炙草四分陈皮一钱淮药三钱|灶心土一两煎汤代水|三诊：昨进理脾和中，兼升清阳。下痢已减，绕脐之痛已除，惟满腹时如刺痛，浊阴未尽，营卫不和。还宜理脾温中，佐之升举清阳。|前方去参须、煨姜，加党参、炮姜炭。|接服方：|当归党参白芍炙草木香益智仁淮药茯苓冬术小茴杜仲续断姜枣|