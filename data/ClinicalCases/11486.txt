0304
周某之妻，年二十余，患后阴热痛而肿，继连前阴亦然，小溲短热，行动维艰，其夫请方，余疑其为淫毒也，却之。他医以发散及寒凉清利进，益剧。驯至咽喉亦肿痛，水谷难入，复再三恳求，诊之，脉沉微，舌苔白而滑。曰：经言肾开窍于二阴，肾阳不潜，浮游之火，漫延上下，故见此症，以济生肾气丸与之，一剂咽痛止，二剂肿痛减半，三剂顿愈。|