0602
江左郑姓少年，病伤寒，其症寒热往来，耳微聋，胁微痛，头额痛连两侧，惟脑后不痛，呕吐恶食，前医主服太阳表药及清火之剂。余曰：寒热往来，胁痛耳聋，皆少阳经半表半里之证，治宜和解；呕吐恶食乃寒湿滞于阳明胃腑之里证，法宜温中；且头痛阳明在前，少阳在侧，太阳在后，今痛在额及两侧，与太阳何涉？此乃少阳、阳明之两感也。与理中汤加荜茇以温中，合柴胡、青皮、芥子以解少阳之邪滞，二剂略|