0000
羹。暑风暑热，蕴伏于经。病交四日，昨午壮热无汗，烦躁昏谵，热逼肝胆，气火直升犯胃，呕吐痰少，频频嗳气，夜半得汗极畅，表热退净。脉尚濡数，舌红苔黄。伏邪未必即化，转疟可虑。|金石斛三钱枳壳一钱五分赤芍一钱五分鲜佛手一钱五分炙鳖甲三钱青蒿一钱五分鲜竹茹一钱五分老枇杷叶一钱五分加白荷花露一两。|又诊：暑风郁伏肺卫，暑温热蒸营分，争而为间日疟，寒轻热重，曾发两度，邪犹蕴蓄。治宜先解卫风，继清营热，非比秋邪入少阳，而用小柴胡和解者也。|带叶藿梗一钱五分苦桔梗五分郁金五分归身一钱五分牛蒡子一钱五分青蒿一钱五分黑栀一钱五分赤芍一钱五分鳖甲四钱秦艽一钱五分丹皮一钱五分鲜佛手一钱五分|又诊：暑疟今交三度，寒热减轻，汗易泄而热退颇早。营阴素虚之质，伏热犹深，非坦途也。|牛蒡子一钱五分广郁金五分丹皮一钱五分赤芍一钱五分香青蒿二钱炙鳖甲五钱黑栀一钱五分鲜佛手一钱五分秦艽一钱五分益元散三钱|又诊：辰刻指尖微清，即时壮热，渴饮如长鲸吸川，神烦谵语，酉刻得汗，汗多如注，小溲频数。此乃瘅疟明征。《经》云：阴气孤绝，阳气独发，但热不寒，是为瘅疟。细参其文，既云不寒，即是阳明潮热矣。此不寒，但身不觉寒，其指头微清，背觉微寒，皆作但热不寒例看。故云饮以桂枝白虎汤，二进必愈。《内经》《金匮》文辞深奥，非精思参悟，则临症不明其妙也。同议方，以冀应手。|鲜生地五钱肥知母一钱五分桑叶一钱五分小青皮五分生石膏七钱川贝母三钱丹皮一钱五分生甘草五分生鳖甲五钱白梗米五钱|又诊：连进白虎汤，疟来热短且缓，口渴谵语并少。再守前意，益其津气，以化余邪。|鲜藿斛一两肥知母一钱五分淡芩三钱大竹叶三钱青蒿一钱五分川贝母一钱五分丹皮一钱五分鲜芦根一两秦艽一钱益元散三钱|又诊：疟将止，养阴清理为主。|生洋参一钱五分金石斛肥知母一钱五分鲜竹茹细生地七钱羚羊解一钱五分天花粉三钱竹卷心三钱鳖甲四钱川贝母二钱青蒿一钱白茅根一两|又诊：疟止热化，胃中痰气未清。治以疏通腑浊，佐理脾元。|生洋参一钱五分生冬术一钱五分枳壳三分川贝一钱五分生鳖甲四钱制半夏一钱瓜蒌二钱建曲三钱金石斛三钱广郁金一钱佛手露一两|又方：细生地五钱生冬术一钱川斛三钱建曲一钱五分生洋参一钱，人参须一钱同蒸金石斛二钱橘白五分藿梗一钱五分鲜竹茹一钱五分鲜莲子二钱|