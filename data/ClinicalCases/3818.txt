0001
胡右，六十九，藕渠。高年脾肾两亏，宿有痰饮，近感冬温之邪，肺气被遏不宣，咳呛气急，喉中鸣响，自汗如雨，两颧绯赤，少腹牵引作痛，状如戴阳，诊脉右寸关滑数无伦，左尺略浮，拟旋复代赭，合越婢意。|川桂枝沉香片各五分旋复花包姜竹茹各钱半粉前胡一钱生石膏五钱竹沥半夏光杏仁云茯苓各三钱生蛤壳生牡蛎煅代赭各一两，先煎。|二诊：昨进旋复代赭合越婢法，表热已退，痰气亦平，自汗已止，颧红大减，痰吐焦黄，夜卧已安，仍用前法增损。|玉泉散包，五钱。竹半夏云茯苓大白芍南花粉各三钱淡芩炭一钱生蛤壳生牡蛎各一两炙甘草八分枇杷叶二张姜竹茹钱半|本证始末：胡某系伟常熟故邻居米行职员，伊家住离城五里之藕渠镇，病者是伊之母。病起时，医者先用沙参桑叶蝉衣等，润肺疏表，继用三子养亲降气涤痰，而喘益甚。又经西医用平喘止咳之剂，针砭并用，都无效。伟去诊时，亲友邻居麇集一堂，达五六十人，包围问余，可有救乎。余曰：姑服此药或可挽救。服此方后，仅二天即能纳谷安眠，起居如常，不惟合家欢悦，即近邻亲友，亦互相惊奇云。|方义说明：此种痰喘症，人人知得，即中西医治法及立方，也不可认为不合。所以不效而反加剧者，治不得法也。大凡喘症，非虚即实，非寒即热，他们见自汗，见颧红，都认为虚，见咳呛，都认为痰，不知脉右寸关滑数，左尺略浮上，可以证明在阳明胃之热甚也。所以方中用药，以石膏一味为紧要，胃火一清，其气自平，尤必佐以桂枝，而石膏之功用乃显，余药人所易识，无须多赘矣。|