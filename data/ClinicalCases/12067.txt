白马山李。温热寒热，脉弦寸口芤，呛咳咽痛，舌白尖赤。症属阴虚，宜防喉燥。|元参三钱橘红一钱金果榄钱半桑叶三钱象贝三钱焦山栀三钱光杏仁三钱射干钱半马勃钱半白前钱半胖大海三钱引枇杷叶五片，去毛|三帖。|又：咽痛稍差，脉弦右大，舌黄红，呛咳。寒热不清，宜防喉燥。二月十二日|元参三钱薄荷钱半金果榄钱半桔梗二钱象贝三钱橘红钱半粉丹皮二钱甘草八分马勃钱半炒知母钱半山茶花钱半引枇杷叶五片|三帖。|又：咳逆稍减，自利未除，脉濡数，舌滑根焦，尚润形光。最怕变幻。四月廿一号甲辰初五日|桔梗钱半银花钱半广郁金三钱淡竹叶钱半连翘三钱大豆卷三钱橘红一钱蔻仁七分，冲光杏仁三钱赤苓四钱通草钱半|清煎二帖。|史介生评：张仲景云：少阴病，下利咽痛，胸满心烦者，猪肤汤主之。今此案是属伏气自少阴而内发之咽痛，虽不用猪肤汤，而初方以宣散温邪，清火解毒，得以咽痛少差。次方则从甘桔汤加味，以清少阴内发之热，而咳逆稍减。三方因其自利，兼用辛淡渗湿，俾湿走脾健，自能告痊。|