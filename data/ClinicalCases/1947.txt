0000
张香岩令堂，深秋得下痢，腹中阵痛，肛门重坠，延至初冬，卧床不起。形容憔悴，饮食渐少，微有寒热。治痢诸方几乎遍尝。香岩转恳秋堂邀余诊。其脉沉迟而滞，余曰：“郁怒伤肝，思虑伤脾，证属肝脾两伤，原不可与湿热下痢同治，盖木陷土中，土木为仇，转输条达，两失其职。胃中糟粕，不能运化，遂渗入大肠而下。即《金匮》所谓气利也。用逍遥散加香附、砂仁，连服三剂，病衰其半，再以原方去香附、薄荷、砂仁，加参、地、柏子仁、远志等味，数剂而安。|