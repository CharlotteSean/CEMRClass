0502
孟城东门，有费彭龄者，素耽赌、色，年已四旬，形瘦脉细。因早日作东，恣啖酒肉，兼值继娶新燕，陡然夜间咽舌肿痛，服药无效，急至喉科诊视，所进皆荆防、僵虫、乳没、大贝等味。引渭视脉，患者舌底肿大如假山之石，磊磊不受针，舌本僵硬上舐，咽喉阻塞，耳项亦肿，汤水难下，病者曰，吾不生矣。渭曰：前药尚未对症，如服对症之药，尚可背城一战。遂进雅连、大贝、马勃、黑山栀、川石斛、生草、玄参、连翘、玄明粉、鲜生地、银花、丹皮、荸荠汁。一剂见松，复方生地减半，加青果服之即愈。|