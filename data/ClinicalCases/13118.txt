何芝庭，堆栈业，其子年十余龄，素体脾弱，易于感冒。戊午十二月九日，因天时严寒忽暖，遂即感邪。大寒壮热，神识沉迷，屡次呼唤，微应即沉昏如睡，初以为劳乏也。越日不省，微作恶心。迨晚来招余诊。脉左濡数，右略滞不爽，舌红苔白，唇干。按胸腹均软不痛，略能吐痰，恶心欲呕，漉漉痰声，口渴，溲清便阻。询知曾服甜物人乳，脾弱不运，感邪挟痰食阻塞胸膈，膻中受邪。余疏栀、豉、枳实、竹沥半夏、竹茹、竹黄、茯苓神、郁金、楂炭、杏仁、瓜蒌、连翘、灯心、茅根。另以月石、雄精、川贝、明矾，研末，用莱菔汁、竹沥、姜汁温调。服后少顷，痰浊一涌而吐，神识即苏，恶心渐定，渴少口苦，寐则多梦纷纭，溲色见红，便犹未通，脉左数于右。是气分已舒，心热痰积未撤。复拟栀、枳、楂、腹皮，赤苓神、竹茹、连翘、辰砂拌木通、银花、紫菀、杏仁、瓜蒌。另半贝丸，用雪梨、莱菔汁温热吞下。痰|