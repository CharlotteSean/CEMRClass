庚寅六月廿一日，吴，二十岁。暑兼湿热，暑温不比春温之但热无湿，可用酸甘化阴、咸以补肾等法，且无形无质之热邪，每借有形有质之湿邪以为依附。此症一月有余，佥用大剂纯柔补阴退热法，热总未减，而中宫痞塞，得食则痛胀，非抹不可，显系暑中之湿邪蟠踞不解，再得柔腻胶固之阴药与邪相搏，业已喘满，势甚重大。勉与通宣三焦法，仍以肺气为主，盖肺主化气，气化则湿热俱化。六脉弦细而沉洪。|苡仁五钱生石膏二两厚朴三钱杏仁四钱云苓皮五钱青蒿二钱连翘三钱藿香梗三钱白蔻仁一钱五分银花三钱鲜荷叶边一片|煮四杯，分四次服。两帖。|廿三日：暑湿误用阴柔药，致月余热不退，胸膈痞闷。前与通宣三焦，今日热减，脉已减，但痞满如故，喘仍未定，舌有白苔；犹为棘手。|生石膏一两厚朴三钱藿香梗三钱飞滑石四钱连翘三钱小枳实二钱云苓皮三钱广皮三钱白蔻仁二钱生苡仁五钱煮三杯，分三次服。二帖。|廿五日：热退喘减，脉已稍平，惟仍痞，且泄泻，皆阴柔之累，姑行湿止泻。|滑石五钱姜半夏三钱黄芩炒，二钱猪苓三钱云苓皮五钱广郁金二钱泽泻三钱藿香梗三钱通草一钱苡仁五钱煮三杯，分三次服。二帖。|廿七日：喘止，胸痞亦开，热虽减而未退，泻未止。|生石膏一两泽泻三钱姜半夏五钱飞滑石六钱黄芩三钱藿香梗三钱云苓皮六钱煮三杯，分三次服。二帖。|廿九日：诸症俱减，惟微热，大便溏，调理饮食为要。|云苓块连皮，五钱猪苓三钱藿香梗三钱生苡仁五钱泽泻三钱炒黄芩三钱姜半夏三钱苏梗二钱白蔻仁一钱杏仁泥二钱煮三杯，分三次服。四帖。|