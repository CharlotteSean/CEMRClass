郭筱园尊阃，产后三日，惊风人事不省，闭目咬牙■齿，努力握固，僵若死状。医谓产后百脉皆空虚，风卒中。治以双补，兼风药辛开。药不能进，厥去一日，半夜不苏，家人仓惶置办后事。比予到时，已三鼓矣。诊得脉象缓滑实大，面色润泽，四肢温和。语曰：脉象有胃气未败，何致无救。此痰火壅闭，气机失运故耳，不可认作虚中。先宜通阴阳，豁痰熄风，时丁酉秋九月初六日夜半。方用：|姜制半夏五钱姜汁炒竹茹三钱霜桑叶三钱茯苓四钱陈皮一钱五分勾藤四钱甘菊花二钱生姜汁一小匙用箸拨齿徐徐灌入。|初七日中，住诊，人事已苏，溏泄两次，小腹隐痛，脉左滑大，左滑软。|炒桑叶二钱贝母二钱朱茯神五钱法半夏四钱陈皮一钱五分土炒白术一钱五分菊花炭一钱甘草一钱生麦芽三钱炒楂肉一钱五分南沙参三钱生姜汁一小匙|初八日，因语多劳神，复厥如初状，为时较浅，脉滑数而弦，用甘咸微寒平镇法。|南沙参五钱寸麦冬三钱甘草一钱姜汁炒竹茹三钱桑叶三钱菊花二钱干地黄八钱牡蛎一两龙齿三钱天竹黄一钱五分羚羊角汁五分朱茯神五钱莲心五分|初九日，忽作狂状，谵妄，惊悸，躁扰不安，手舞足蹈，人不敢近。此郁火内伏，乘虚层叠而出，百变无常。总属心胆热邪。用清心泻胆直折法。|竹沥一茶杯龙胆草三钱牡蛎二两龙齿五钱朱茯神八钱软白薇五钱羚羊角汁五分天竹黄三钱|初十日诊，昨用直折法，今证变大平，用甘寒柔镇以清理之。|按：昨狂状虽属热邪扰乱，然见人则引被蒙头自避，情甚恐怖，究属心胆阳虚，非真阳明狂证，不避亲疏可比，宜稍加振心阳为治，一剂知，二剂已。|紫石英二钱煅龙齿四钱朱茯神五钱元参心三钱莲心八分连心麦冬三钱炙甘草一钱干地黄四钱炙鳖甲四钱白薇三钱制半夏二钱黑大豆二钱炒贝母二钱梨汁、竹沥各一大勺姜汁一小匙/|