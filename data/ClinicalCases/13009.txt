0601
吴佩熙先生小女，出天行痘，住贵州馆街，二十五年十月初诊。|病状：干呕下利，隐点而不胀浆，沉闷而不吮乳。|病因：初起，目赤眼泪，鼻塞粘涕，医未将症认清，予栀翘苦寒等药二剂，及至现点，始知其为天行。连进加味升麻葛根汤，而不胀浆，症状危险，病家深怪误药。医藉天行发现，呈报警局，为先站地位之计，其父持单向余求法。|治法：痘毒原藉热力托出，胃肠气充则浆胀圆满，兹因误服苦寒，损去胃肠之阳，与毒气化水入肠，是以下利；胃肠寒凝，阳不与化，逼气从胃外上逆，是以干呕；已有气逆干呕，不宜升也，况胃肠无阳，又无气可升，痘既现点，更不宜升。（汪昂《汤头歌诀》：痘疹已出慎勿使）。该医既苦寒而复辛升，胸无真见，致证危险，惟现状计，首先止利扶元，利止元复，虽延时日，自能胀浆。即开白术、党参、黄芪、乌附、龙骨、故纸、灶土、生姜、酣酒，味厚于气之剂，一服利止。三日后，痘剂胀浆而脱危险。|按语：其父复问曰：医云出痘而利，是泄毒也，先生何以首先止利？今又便风泡何如？余曰：前利与今利不同，前利是胃肠阳损，其利清浠，不先止利，内抽已甚，何能鼓毒出表？今利是痘毒内陷，其利风泡，症状迥然不同，当其毒由腑出躯壳之际，误服苦寒，致毒内返，故隐点不出不散。大肠盘旋于表，毒沿躯壳而下入之，故便风泡，甚或矢气漩凝，姑待利尽毒出自愈。他医亦云：止清利应收下元，方开五味枣皮，先生独用龙骨故纸何也？曰：人生安和全恃木助气升，金行水降。痘毒随木气升泄，用酸收木气，则毒气留恋，故取龙骨故纸，碱敛入肾，益补肝母，而不防碍肝气之升，用药玄微之妙，不得不审慎。其父敬拜曰：吾女此次生命，乃先生再造也。|