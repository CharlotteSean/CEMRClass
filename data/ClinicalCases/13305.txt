0602
韩宅小儿，六岁。七月初患肿症，先从脚起。延医治之，用五皮饮加减，服二剂，其肿略消。越六日又肿，再延旧医，服五皮饮加入川朴等行气之药。服一剂如故，再服不独不效，而且面亦肿矣。又延他医治之，以为虚，用芪、术、苓、泽、枳壳。服二剂，不独不消，且连|及肚腹亦肿。后又延一医，用秦艽、川朴泄湿|之药，服二三剂，而肚及脚消其半，再服则复|肿如故。后又更一医，用苍术、白术、川朴、春砂等消导去湿药，十余剂其中更甚，肾囊亦肿，|眼肿仅露一钱，气喘交作，危症现矣。余八月|由申归，即约诊治。观其颜色而舌俱白，询其小便短，大便自服秦艽后泄泻数次，服苍术、白术之药后，又二三日不大便。诊其脉弦数无伦次，左肝部尤大。余即从肝脉悟出此症为肝受湿热。肝热则易生风，因风生肿，故有时肿时消之异；积湿化热，故舌微干；热炽又以燥药助邪，故小便少，非脾虚不运也。余用知母三钱，石决明六钱，蛤粉四钱，甘菊一钱，甘草五分，正川贝二钱，郁金、连翘各钱半，胡连八分。一剂头面足消去五成，再服消去七八成矣。诊脉数象渐减，见其面色狼藉，加入白术钱半。服后肿消九成，尚有微肿，再用煅石决明一两，白术钱半，云茯苓三钱，服数剂而愈。但愈后夜间多哭，余知其脾寒，用白术、黄芪、肉桂，服后夜啼亦止。惟一在地久立或服白粥即见泄泻，此乃湿热去而脾土虚也。余嘱多服黄芪、白术，以代茶，服至十月中，身体平复如故。|