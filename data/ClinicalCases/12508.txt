0601
马童，十四岁，四月底来诊，感受时邪，烦热不安，胸有痞积，便血三年，面黄，脉大无力，舌干而白。清宣化达为治，服二剂，表邪退，烦躁更剧。家贫不堪，当立案开药，乃母在侧闻用羚羊，即曰无钱，请服黄连如何？余曰：已服连、石不效，大便反泄黑垢，呻呼欲脱，一家惊惶，不用此药难救。彼曰：听死可也。余再三踌躇，向有便血胸痞，中气不实，前方因川连苦降，故烦躁更剧，只得勉为之命，取鲜芦根四两，鲜车前连茎叶一把，煎浓汁，是夜作三中碗服之。天明，大汗发泄，神烦顿平，午后体凉脉平，是儿乃呼吃粥矣，可见医之难为也。|