0102
汉口夏某，患少腹右侧痛，羁滞多日，乍寒乍热，呕吐不食，两腿不能伸直，甚或难以转侧，经某医院诊断为阑尾炎，业经化脓。予诊得如上状，证属肠痈，拟解毒消炎，撤热散结，排除脓血，稀释酷厉。方用：当归尾、牡丹皮各三钱，苡仁五钱，土贝母三钱，瓜瓣八钱，牛膝四钱，桃仁、青木香各三钱，三七末八分，甘松、大黄各一钱，鲜苇茎二两煮水煎药。一星期肿痛渐减，寒热渐止（三剂后去大黄）；二星期诸证大减，原方去瓜瓣加赤石脂、土茯苓各四钱，三星期痊愈。越次年，患者将养失宜，感时邪如秋温，伏暑晚发，内外合邪，壮热烦渴，又牵动旧疾，患部肿痛如前，细审系由标证诱发。方用：香薷四钱，苡仁五钱，黄连一钱，厚朴一钱五分，滑石六钱，土贝母、土牛膝各三钱，白茅根、鲜芦根各四钱。三剂标证解三之二，原方去香薷、黄连，加归尾、地龙、青木香各三钱，一星期肿痛锐减；又一星期，内外都解，标本全愈。此病前后同是外有寒热，治本治标，从少从多，责在权宜。设标本不分，内外混淆，必致并病合病，纠缠难解。惟其后次之病先标后本，所以后次病较前次病为复杂，而后次之愈较前次却更迅速。|