0303
张某之室，年二十余，临产十分危，三四日产不下。|当归八钱川芎一钱急性子一两生黄芪一两沙参八钱艾叶三钱官桂三钱龟板五钱香附三钱牛膝四钱桑寄生五钱|三付，一付平安。|李俊注：此难产也。治难产法，补血以资滑利，补气以运行，阳虚则补气、补血而助之以辛热；阴虚则补气、补血而和之以甘寒，此大要也。其次则利血气、开关窍以畅其机，而为之助。|参、芪、当归大补气血为君，盖非水无以载舟，亦非水无以行舟也，龟板滋阴益血而治当开不开，急性子软坚透骨而性急，牛膝散结滑窍而下行，皆治难产之药也。四味中急性子、牛膝催生之力大，龟板、寄生则以补为通，行中有守，分之各有妙义，合之皆不可少也，临症时斟酌用之为要。|香附、川芎疏郁滞以利血气，理自寻常；艾叶、官桂逐寒湿以利血气，义颇精深。盖血脉得阳则开，运行尤速，况产妇临盆时，下衣单薄，外寒易侵，侵则血脉收缩，又为必然之势乎？|桑寄生益血安胎，安其母也，母安则胎安也，兹用于难产者，母安则胎易下，不催生之之催生也。|