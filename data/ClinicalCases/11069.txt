阿合，轿夫之妻，丁卯八月初旬患霍乱吐泻转筋，已经三日。呕不止，口渴，烦懊少寐，小溲不通。脉数，苔黄。暑邪直凌中土，上扰君主，且有五月身孕，殊属重险。拟清暑安神，通溲和络，以安其胎。陈香薷七分，雅连七分，子芩二钱，川石斛五钱，白芍二钱，辰滑石二钱，通草一钱，竹茹二钱，黑山栀二钱，宋半夏三钱，紫菀二钱，海金沙四钱连心翘二钱，枇杷叶四片，鲜竹叶三十片，西瓜翠衣七钱，野苎麻二两，车前子一两。地浆四碗澄清，煎汤代水。另血珀二分研末，开水送下。先饮酱油汤（王潜斋法），吐止，服药。得溲，懊略减，原方增损，竟愈。|