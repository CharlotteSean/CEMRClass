0301
北门内陈姓老媪，年六十余。患白带，所下之物如稀脓，少腹疼如锥刺，饮食日减，每天午后潮热燥渴，日轻夜重，卧床半载余。利湿清热之药，服过无数，均罔效，奄奄待毙。伊子请余往诊，六脉极虚无力，幸脉神不脱，或者生机在斯。看服过之药，均系逆治，不知从治之理。遂用生白术45克，茯苓15克，芡实24克，薏苡仁21克，油桂10克，附子15克，炮姜12克，煎成冷服。一帖有效，二帖腹疼去有四五。原方去附子又服八帖，诸症如失。又调养两月余，元气复旧矣。|