0600
住毛家弄鸿兴里门人沈石顽之妹，年末二|十，体颇羸弱。一日出外市物，骤受惊吓，归|即发狂，逢人乱殴，力大无穷。石顽亦被击伤|腰部，因不能起。数日后，乃邀余诊。病已七|八日矣，狂仍如故。石顽扶伤出见。问之，方|知病者经事二月未行。遂乘睡入室诊察，脉沉|紧，复腹似胀。因出谓石顽曰，此蓄血证也，下|之可愈。遂疏桃核承气汤与之。|桃仁一两生军五钱芒硝二钱炙甘草二|钱桂枝二钱枳实三钱|翌日问之，知服后下黑血甚多，狂止，体|亦不疲，且能啜粥，见人羞避不出。乃书一善|后之方与之，不复再诊。|按：狂止体不疲者，以病者体弱不甚，而|药复适中病也。即使病者体气过虚，或药量过|剂，致下后疲惫者，不妨用补剂以调之。病家|至此，慎勿惊惶，反令医者不克竟其技也。|