章。暑湿粘腻之邪，伏于募原，发为秋疟。五六日来，头汗多呕。邪机在胃，不得通泄。舌苔灰浊，舌尖边干。脉象左濡，右弦，而数颇甚。伏邪已得化热，因气机不畅，故不能疏达。刻下偏燥之药已嫌助热，当用芳香透达，兼佐清化。|川雅连半夏陈皮茯苓豆卷干菖蒲海南子佩兰淡黄芩滑石姜竹茹生枳实|二诊：悬拟，读手示，备悉病状，寒热呕吐均止，惟舌苔仍然浊腻。此外一层已动之邪，得药而解，其内伏之邪，尚郁而未泄。故溺少而赤，口浊仍然。今日大便爽利，已有邪机内动之兆。解后脐下作痛，邪气郁结不舒也。拟方条达胃腑，疏泄邪热。俾得胃气通达，则邪自不留滞。改方附呈，拟用栀豉泄郁伏之邪，泻心除痞结之浊，佐以通调水道，俾郁热有外泄之路，而立意总宜通调胃腑为主。|生枳实黑山栀豆豉川连黄芩连皮苓猪苓蒌皮仁半夏知母滑石菖蒲香稻叶姜竹茹|加减：口渴加芦根。|