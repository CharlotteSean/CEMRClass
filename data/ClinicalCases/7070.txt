某，久病，常有大热，自汗，盗汗，每一二日鼻血。|首乌五钱沙参五钱银花八钱白术五钱生白芍五钱法夏二钱生杜仲五钱生地八钱怀药五钱生鹿角五钱巴戟三钱牡蛎五钱|五付。|李俊注：此火在上也。自汗属阳虚，然阳气耗散，则阴气消亡，是自汗不独阳虚也；盗汗属阴虚，然阴不平则阳不密，是盗汗不独阴虚也。热炽者，火在上而水不升也；鼻衄者，火在上而血离经也。|常有大热而夜不热，口不渴，足征病源不在肝肾，热不在阳明，盖心阴虚而心火不降也。夫心火不降，则上灼肺金，下消肾水，肝木之阴，尤难为继，其害在先天，而中央戊己全赖水火之交，成其生化之妙，不交则火中无水而土燥，水中无火而土湿，其害在后天甚矣，水火之不可偏也。|土之妙用在摄水火归中，以成其妙用，医家之妙用亦然，不可不知也。夫木火同气，旺则皆旺，木火旺，则金水衰，土遂燥而不生物，故用生地养阴，白芍平肝，银花、沙参清肺泻木火补金水，以和燥土。《阴阳应象大论》曰：阴在内，阳之守也。木火之气升，升有余则守不足，而阳易散，热炽血溢，自汗、盗汗皆此故也。故用首乌、怀药、牡蛎等分别敛足三阴之阴，以守未离之阳，而收耗散之气。人身木火之气皆生气也，生气升泄于上，则不生土于中，遂湿而不生物。生地能润燥即能滋湿，君有阙臣补之，故又用杜仲、巴戟补下焦不足之生气，合白术之苦温燥，以和湿土，且生地沉阴之质，善用之则阴得其平而阳秘，否则，未有不反碍其阳者，故又佐以温运胃阳之半夏，及温通肾阳之鹿角，以济其偏，夫然后生机不滞，生发乃畅也。|惟火生土，惟土恶湿，火在上则不生土，而土湿乃必然之势也。凡下伤于湿，由湿逆而火不降，以致热甚于上者，生地宜慎用。若由心阴虚而火不降，以生湿者，则又非用生地补心阴，降心火，以治其生湿之源不可，此症其明征也。|五付服毕，又方：玄参五钱白芍八钱北沙参二两五味三钱寸冬三钱黄芪五钱官桂二钱熟地五钱怀药五钱莲米八钱白术五钱苡仁五钱香附二钱生姜八钱|十付，服至七付好八、九分，服毕痊愈。|李俊注：《素问?调经论》曰：阴虚生内热。夫汗多则热随汗泄，血溢则热随血溢，而犹常有大热者，盖血属于心，汗为心液，汗出血溢则心阴愈虚也。前为治其热炽，故偏凉血而用生地，今则血热已平而血虚亟宜补矣。惟血生于后天脾胃，又生于先天肝肾，生于后天脾胃者，参、术、芪补土生金，以生之也，生于先天肝肾者，熟地、玄参补水生金以生之也。上焦为阳，必藉于阴之化，而后清肃下降，故佐以味、麦；下焦为阴，必藉于阳之化而后氤氲上升，故佐以官桂。木为水升火降之机，然必真气下生，其效乃著，故以白芍平之，土为升降交会之地，然必真气内藏，其用乃神，故以莲米、怀药守之。若夫生姜则为参、芪之佐，输肺气于皮毛以固表；苡仁则为白术之佐，化湿邪于水土以利阴；香附则为诸药之使，利血气于三焦，以通气化者也。|热证之后，必有余热留滞不清，玄参能肃清阴虚火盛化热之气，及为热所结之气，以定五藏，故与熟地并用，且血虽生于气，而汁药亦不可废，此本方所以用玄参、熟地壮水滋阴，为参、芪、术补气生血之后盾也。夫自汗、盗汗者，阴不平于内，阳不密于外也，故宜治以敛固，敛者，敛其藏阴于内；固者，固其表阳于外也。惟人身藏府之气，无时不与外气相通，不通则内闭九窍，外壅肌肉而灾害至。《生气通天论》言之甚详。此本方之所以有五味、莲米、怀药之内敛，与参、芪、术之外固，而即有香附之内通与生姜之外通也。|