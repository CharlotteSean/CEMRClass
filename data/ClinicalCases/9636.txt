过铸|泉唐樊学士稼轩，患太阳疗，失治多日，且误食猪肉，致四围绷急，肿连面目，挤之无脓、无血疗证大忌。余往视，曰：“毒虽外驰，尚未内攻，再迟则不治矣，今则犹可为力也，然若畏痛，终难想法。”学士曰：“我平生最不畏痛”。余曰：“是则易矣”。遂于患处用拇食二指将肉摘起，以刀横刺太阳穴不可直刺，细将恶血挤出外科以手法为第一，血纸满地，观者骇然。余问曰：“觉稍松乎？”曰：“大松矣。”遂敷以药，并用大剂以解毒。越日往视，肿消大半。仍用手法挤之，内服宋人追疗夺命汤（羌活、独活、黄连、赤芍、蝉蜕、僵蚕、脚莲、甘草节、草河车一名重楼金线、泽兰、金银花、细辛或减半、防风、青皮各一钱半、葱五根、生姜五片），三日后肿已全消。令门下士华梦玉往治之，旬余即痊余治面疗，自始至收口，每不逾两旬。|