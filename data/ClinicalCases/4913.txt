0002
王仲奇|胡右，南码头，六月初十日。暑湿挟滞，清浊相干，乱于肠胃，腹痛，上呕下泻，啮钱如酥饼，四肢拘急，腨腓筋吊不舒，汗出如雨淋漓，肢冷如冰，舌苔黄糙，脉细近伏。以芳香宣达之，忌进谷食。    香薷一钱厚朴花钱半法半夏钱半藿香一钱佩兰三钱贯众炒，二钱白豆蔻六分川桂枝一钱茯苓三钱洗腹皮三钱宣木瓜一钱广皮钱半辟瘟丹研冲，一块雄黄打水煎药，钱半    二诊：六月十一日。筋吊虽舒，清厥未回，汗泄仍多，舌黄糙，脉沉弦。病势仍在危险中，未病前据云曾饮冰，以芳香佐苦温透之。    香薷一钱厚朴花钱半泡吴萸八分川桂枝钱半槟榔二钱青皮炒，钱半白豆蔻八分省头草三钱宣木瓜一钱茯苓三钱佛手柑钱半贯众炒，钱半晚蚕砂三钱    三诊：六月十二日。病势渐减，惟秽浊之气伏而未尽透，内觉烦热，四肢清冷。仍以苦温淡渗，参以芳香透之。    鲜佩兰三钱厚朴花钱半法半夏钱半陈枳壳炒，钱半通草一钱茯苓三钱白豆蔻八分贯众炒，三钱香薷四分茵陈二钱橘叶八分六神曲炒，三钱徽州六月雪二钱    四诊：六月十八日。病机向愈，咳嚏转侧少腹仍痛，今面微浮，劲间有结核。再以宣气舒肠，以通阳明。    佩兰三钱藿香一钱陈枳壳炒，钱半杏仁去皮尖，三钱茯苓三钱连翘二钱橘红衣一钱冬桑叶二钱夏枯草三钱红花八分通草一钱|