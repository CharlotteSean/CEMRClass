某。素有痰喘旧证，前以辛温开饮，极著成效。又以劳动感邪，于九日前忽先寒后热，继但热不寒。刻今热势虽衰，而淋淋汗出，欲寐未寐之际，谵如梦语，肢搐引动，咽中作痛，喉关偏右白糜星布。脉数濡滑，舌绛赤，苔黄罩灰。此由邪湿内蒸，所有浊痰，悉化为火，致肺胃之阴津消灼。阴分愈亏，则火热愈炽，有虚脱之虞。勉拟泄热和阴一法。谋事在人，成事在天。|金石斛四钱朱茯神三钱北沙参五钱大元参三钱光杏仁三钱冬瓜子三钱煨石膏三钱制半夏一钱五分炒黄川贝一钱五分枇杷叶四片青苇管八钱竹沥四钱濂珠三分川贝五分犀黄三厘三味，研末吹喉枇杷叶并鲜竹茹水代茶|二诊：泄热和阴，而清肺胃，咽痛糜腐大退。的属痰热化火烁阴。药既应手，姑宗前方扩充。|北沙参五钱大麦冬三钱煨石膏三钱川贝母二钱生薏仁三钱炒蒌皮三钱光杏仁三钱冬瓜子四钱青芦管八钱竹沥四钱|