乙酉六月二十二日，十二姑，九岁。暑伤两太阴，身热而呕，舌白滑。|云苓皮四钱连翘三钱藿香叶二钱生薏仁三钱银花三钱白蔻仁一钱制半夏三钱杏仁三钱黄芩炭二钱|二十三日：痘三天，顶平根松色暗，夹虚夹毒之症。与活血提顶败毒，扶到七天，方好补托。|苦梗三钱牛蒡子二钱白芷三钱防风三钱紫花丁二钱红花二钱连翘三钱人中黄一钱五分全归二钱银花三钱紫草茸一钱查炭二钱|二十四日：痘四天，顶平根松色暗，便闭不食；昨用活血败毒宣络，今夜已见大便，热退能食，头面已有起胀之势，前后心续出盈千，皆根泛顶平暗滞，稍在者顶即陷。应照虚寒例治，与宣气活络提顶，不得过用败毒清里，致令便溏内陷。|当归土炒，二钱顶高藏红花二钱查炭二钱防风二钱广木香一钱蘑菰一钱银花炒，三钱穿山甲炒，一钱甘草炙，五分白芷三钱广皮炭二钱|二十五日：痘五天，顶平带陷，根松色暗；昨日即照虚寒例治，而用温煦芳香；今日口并不渴，而舌苔白厚，盛暑之际，尚兼足太阴之暑湿症。七日以前外感用事，必视其在何脏腑而清之，以为七日以后上浆之地。|茯苓皮三钱当归土炒，三钱六一散三钱|生薏仁三钱银花四钱藏红花二钱广木香一|钱防风三钱广皮炭二钱白豆蔻一钱白芷|三钱煮四小杯，分四次服。|二十六日：痘六天，顶平多陷，根松色暗，头面色已华，前后心尚多陷而暗，身痛口不渴，|与活血提顶，令其易于上浆。|当归三钱，土炒生绵蓍五钱上上红花二钱|银花五钱穿山甲三钱白芷三钱乳香二钱|广木香二钱广皮三钱没药二钱鸡冠血每杯点|三匙甘草炙，三钱|公鸡汤煎煮三杯，分三次服。|二十七日：七朝已有行浆之势，平顶陷顶|尚多，加补托以助之。|二十八日：痘八天，头面行浆已有七成，臂|次于手，足次于胸，顺也，胸以下陷顶多，面|色灰。仍须温煦以助行浆之势。|绵蓍八钱高丽参三钱白芷三钱防风三|钱茯苓块三钱红花二钱当归土炒，三钱广|木香三钱甘草炙，一钱五分广皮三钱|二十九日：痘九天，正在行浆之际，便频|眼天，即是虚象，粘连之处颜色即灰，非虚而|何？急急补托，而兼温煦为要。|人参三钱炙绵蓍一两白芷二钱于术炒，|三钱肉果霜三钱广皮三钱茯苓三钱广木|香二钱甘草炙，三钱防风三钱|七月初一日：十天虽已结痂，浆未十分满足，尚有正行浆之处。仍前方再为补托，明日|再与收痂未迟。|初二日：十一天，痘已结痂，浆未十分满|足之故。皆因连日便频，受暑积滞而成痢疾，先|拟温下其积；今视四肢鼓立，胸前全陷，并非|正结，恐一进沉降，并四肢而亦陷矣；前方系必不可不用之药，兹且暂停；勉与实脾利水以|结痂，少加化积，俟十四朝之后，痘势收场，如|积滞未化，再与下法。|生薏仁五钱茯苓连皮，五钱黄芩炭一钱五分|焦白芍二钱槟榔二钱真山连姜炒枯，一钱益|智仁二钱神曲炒三钱广皮炭三钱南查炭三钱|初三日：痘十二天，仍服前方。|初四日：痘十三天，业已结痂，原可妥当收功，不意盛暑流行之际，食物不化，致成欲便先痛、便后痛减、里急后重之痢疾。法当温下，假使畏缩不前，拖延日久，必无好音；莫若乘此邪气初聚之时，急夺其邪，冀邪去正存，方收拾一切未完也。|生大黄半生，半酒炒半黑，五钱白芍三钱炒黄芩三钱熟附子二钱槟榔三钱小枳实三钱赤肉桂一钱五分神曲四钱广皮炭三钱真山连二钱，炒查炭三钱|煮成三杯，先服一杯，候一、二时，俟其再便腹不痛，即勿服；腹仍痛，再服第二杯，三杯亦如之。|初五日：痘十四天，四肢结痂十有其五；昨日服药后腹痛愈甚，便中粪多积少，日夜共七、八次。今用前方减附子一钱、肉桂二分，服后巳刻至未刻便红积一次，腹中仍痛，粪色如赭；后二杯即加赤肉桂八分，约服一杯半，腹痛即便红积，仍有粪色黄；夜半服第三杯，丑、寅时连便两次，粪色仍赭，微有红积，腹仍微痛。|初六日：痘十五天，膝下至足趾痂尚未结全，巳刻便一次，燥粪黄色兼赭色，溏粪微带红积，腹不痛；午刻服下第一杯，至亥刻便一次，粪色黄，丑刻便一次，无积粪黄。|高丽参三钱白芍炒，三钱黄芩炭一钱五分云苓皮五钱槟榔二钱赤桂心一钱五分生薏仁五钱山连姜炒，一钱广皮炭三钱南查炭二钱神曲炒，三钱炙甘草一钱|初七日：痘十六天，痂已结齐，痢已痊可，不必服药；目带微肿，谷精草泡茶饮之。|初八日：青睛有云翳，速清胆络之热毒。|谷精草四钱连翘三钱青葙子三钱茶菊花三钱桑叶三钱|初九日：痘浆未足，毒流胆络，故青睛白翳，又感时令燥气化火，故白睛起太阴睛疮。考古治法以六味丸作汤，改茯苓为君，再加清胆络之热毒以退翳。|茯苓四钱谷精草三钱萸肉一钱五分生地二钱茶菊花二钱丹皮二钱山药一钱五分青葙子二钱桑叶二钱泽泻一钱五分|初十日：仍照前方服，内加：银花五钱连翘三钱生甘草一钱五分目内白翳稍退，烦躁常哭，因痘后血虚化燥故也。与甘麦大枣汤主之。|甘草生，一钱五分小麦七合大枣五枚煮粥服之。|十一日：因疮痛而哭，目内白翳仍有，身上起大小疮十数粒，复生细痘，在旧痂窝内，痘浆未足，流毒成疮故也。仍服初九日方。|十二日：目内白翳退，太阴睛疮仍在，疮未见消落。原方再服。|十三日：目内太阴睛疮仍在，续出之疮痘未退。仍服原方，疮贴紫草膏如烂草炭。|十四日：服原方一贴。|十五日：未服药。|十六日：目内太阴睛疮稍退，仍有翳，身上疮痂已落者复生小疮，未落之处复有倒浆欲溃，总之流毒未清之故也。原方再服，目内翳以四退散治之。|十七至二十三日：痘已满月，目内太阴睛疮未净，翳仍在。仍服原方，又服钱氏蝉退散，一日二服。蝉退为末，每服一钱，羊肝汤下，日二服。|四退散：主治目睛老翳。|人退即手指甲蛇退鸡退即凤凰衣蝉退每药一两，加顶高梅冰片一分，左眼右鼻闻，右|