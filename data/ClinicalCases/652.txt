0000
周，二八，入暮热甚，心烦不寐，形体骤消，舌白面暗，两脉小数，胸前痞满，此暑邪已入血分。血为阴，故暮夜发热，在气分则渴，今在血分，故不渴，黄芩、知母虽能逐热，而心胸之邪，非黄连不能除，故南阳小陷胸法加减之。|川连一钱栝楼仁四钱枳实一钱，磨冲鲜生地四钱丹皮一钱五分郁金一钱五分通草七分|又，两服热退安眠，小便清矣，惟胃口被暑热消烁，未能遽健，改芳香醒胃，甘寒养津。|麦冬二钱花粉二钱鲜石斛四钱茯苓二钱橘红六分白蔻仁五分|