翁嘉顺令正，娩后，阴户坠下一物，形色如柿。多方疗之不收。第三日始求治於孟英。令以泽兰叶二两，煎浓汤薰而温洗，随以：海螵蛸、五倍子等分，研细粉糁之，果即收上。|继而恶露不行，白带时下，乳汁全无，两腿作痛，又求方以通之。孟英曰：此血虚也。乳与恶露虽无，其腹必不胀，前证亦属大虚，合而论之，毋庸诊视。因与黄芪、当归、甘草、生地、杜仲、大枣、糯米、脂麻、藕（肉）、浓煎羊肉汤煮药，服后乳汁渐充，久服乃健。|