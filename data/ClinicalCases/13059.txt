某小儿午后至半夜发烧，烧时头出汗，气粗，右颧红，有时手颤，脚杆痛，头痛，鼻孔痛，打嚏流涕，咳，喉痛，小便黄，不能睡，初病时舌苔多。八月。|云苓三钱，陈皮二钱，法夏一钱，寸冬三钱，花粉三钱，神曲三钱，银花四钱，白芍二钱，甘草一钱，车前草引。|此胃不降也。《五脏别论》曰：六腑者，传|化物而不藏，故实而不能满。又曰：食入则胃|实而肠虚，食下则肠实而胃虚。夫水谷为实，精|气为满，六腑非藏精之地，故实而不满。然食|下则肠实而胃虚，是胃可暂实而非可久实也，胃|为阳土，久实则胃阳不降而心胆二火随之。人|之患，莫大于火在上，小儿伤食发烧及杂病发|烧皆由于此。八月秋气用事，火在上而秋气收|之，故有发烧、头汗、头痛、气粗、打嚏、流|涕、右颧红、鼻孔痛、不能睡、咳、喉痛等症；|其烧于午后者，阳明旺于申酉戌，金愈收则热|愈盛也；又烧于子夜者，卫气夜行于阴二十五度，胃不降则卫气留于阳，留于阳则阳盛而阴虚也；上不能统下，故脚杆痛；金不能制木，故手颤；皆脾胃不降之咎也。湿淫于内故舌苔多，湿郁为热故小便黄。|发烧由于胃不降者，胃降则愈。胃不降由于伤食者，食化则降。故用建曲、陈皮消食和中以治发热之本；银花、寸冬、花粉，清降肺胃以治发烧之标；半夏、云苓、车前则统治湿淫；白芍、甘草则制肝安脾也。|服前方稍松，但夜间仍烧，不能睡，咳，其声甚浊，如出甕中，腹痛并胀，手足冷，额烧，舌苔紧贴，唇红而燥，脉数。|广皮二钱，云苓三钱，前胡一钱，葛根一钱，麻绒二钱（炙），法夏一钱，杏仁一钱，甘草一钱。一付愈。|声浊如出甕中，舌苔紧贴，腹痛胀者，中土之湿也；手足冷，额烧，唇红而燥，脉数者，外寒之郁也；夜间仍烧，不能睡，咳者，服前方食虽化而外寒转盛，内湿未清，水火犹未济也。二陈汤理中土之湿，麻绒散外寒之郁，合之杏仁降肺，前胡降胆，甘葛起阴气，则火降水升而愈矣。|