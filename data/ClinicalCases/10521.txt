0300
大场张公享内正，年逾四旬，伤子悲悯，崩涌如泉。用四物、胶艾或增棕榈。棉灰毫不可遏。医颇明义理，谓阳生阴长，无阳则阴不能生。用补中益气以调脾培本，势虽稍缓，然半载以来，仍数日一崩，大如拳块，彻夜不卧，胸膈胀满，势甚危殆。邀予诊视，面色青黄，唇瓜失泽，四肢麻木，遍体酸疼，六脉芤虚，时或见涩，此病久生郁，大虚挟寒之象。夫脾喜歌乐，而恶忧思，喜温燥而恶寒湿。若投胶艾止涩之剂，则隧道壅塞，而郁结作矣。若专用升、柴提举之法，则元气衰耗，而生发无由也。乃以归脾汤加益智、炮姜大剂，与服四帖而势缓，便能夜寐，胸膈顿宽，饮食增进，调理两月，天癸始正。记前后服人参十六斤，贫者奈何？/|