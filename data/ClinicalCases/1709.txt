0000
杨子荣，年逾四十，黑龙江人，住省城。|病名：太阴伤寒。|原因：赴城外戚家助忙，事繁食少，中虚受寒。|症候：脘腹大痛，吐水不止，四肢厥逆，舌苔边白，中灰滑。|诊断：脉左手弦大，右关弦迟，脉症合参，断为太阴伤寒。伤寒论云：“太阴之为病，腹满而吐，食不下，自利益甚，时腹自痛。”适合杨君之病状矣。|疗法：用附子理中汤加味，以附、姜、桂、椒、吴萸温寒降逆，人参、甘草补中益气，白术、云苓去湿燥土，庶冰熔土燠，中宫自无疼痛之虞矣。|处方：黑附块一两炒干姜六钱紫瑶桂三钱炒川椒三钱吴茱萸四钱吉林参三钱炙甘草五钱云茯苓六钱炒白术五钱水煎服。|效果：服药二剂，厥疾顿瘳。|廉按：寒伤太阴，必其人脾阳素弱，故邪即直入阴经，对症处方，附子理中加味，固属正治，妙在姜、桂、椒、萸，善止寒吐冷痛，故能二剂而收功。|