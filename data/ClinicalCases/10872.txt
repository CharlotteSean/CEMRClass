素有阴亏火盛，肝风内扰之症。近值有妊三月，离火司胎，阴液愈亏，不能承制五火，煎熬津液成痰。呕吐烦作，浊痰上溢，此为恶阻。饮食迟于运化，肝木久失条舒，脉来弦数无神，虑有子痫之患。当以壮水济火，补阴潜阳为主，辅以养血荣胎之意。|大生地当归身大丹参黄芩冬白术白知母天门冬大麦冬大白芍玄武胶|服壮水潜阳之剂，胎元竟过离宫。半载以来，阴平阳秘，脉亦和平。曾经受孕，即觉体倦神疲，由渐而甚，至产后方平。现在形神拘倦，甚于畴昔，皆缘火盛阴亏所致。仍以壮水潜阳为主。|大生地当归身冬白术黄芩酸枣仁玄武胶肥杜仲益母花川黄柏大白芍|