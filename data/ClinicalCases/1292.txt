0000
冯献道，年五十二岁，业商，住顺水巷。八月十三日诊。|病史：伏暑化燥。|原因：新感引动伏暑，病已一候。|证候：壮热无汗口干溲赤便闭，骨痛咳嗽谵语。|诊断：脉细数，舌红糙无液。此乃暑湿蕴伏，热盛耗津，化燥证也。|疗法：用清热养液法。|处方：鲜竹叶三钱连翘三钱牛蒡子三钱薄荷一钱鲜生地八钱蝉衣一钱淡豆豉三钱|玄参四钱天花粉八钱鲜石斛二钱|次诊：八月十四日，脉滑数，舌红糙略润，苔薄。便解酱粪一次，神识稍清，津液较复，用清暑养液法。|次方：银花三钱连翘三钱薄荷一钱牛蒡子三钱鲜竹叶三十片鲜石斛二钱鲜生地四钱瓜蒌皮三钱活水芦根八钱去节|三诊：八月十五日。热退，舌根边苔黄腻。便解三四次，胃苏口不渴，微咳溲赤，用养液渗湿法。|三方：桑叶三钱丹皮二钱西茵陈三钱川石斛三钱泽泻三钱猪苓三钱淮山四钱米仁八钱橘红一钱|四诊：八月十六日，热退胃苏，头眩溲清。脉缓，舌红苔薄黄，用和中化湿方善后。|四方：桑叶三钱丹皮二钱橘红一钱仙半夏二钱茯苓三钱炙甘草一钱米仁八钱泽泻三钱川石斛三钱生白芍三钱|效果：服后病痊停药。|