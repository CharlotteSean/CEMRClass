0500
周某，年四十余，因夜行闻风声，以为鬼祟，心中忐忑，疾走而回。比夜憎寒发热，天明寒热退而耳鸣失聪，越三日，求治于医，医以益气聪明汤，重用黄芪，嘱服数帖，耳愈聋闭。转求于余，细绎其故，猝然因惊恐而耳失聪，盖惊则伤心，恐则伤肾，明是心肾交病，宜乎益气升阳所不中窾矣，况疾走而回，气逆不下者乎？又闻风声而惊疑致病，势必风邪入耳，与气相搏，故是夜寒热互作，医者早知用疏风散邪，下气通窍之法，继以补心肾而镇逆，何致耳愈聋闭也？余用三因方，以全蝎四十九个去梢洗净，生姜切厚片如数，铺砂锅内，置蝎于姜片上，慢火烙姜片至黄色，蝎干研为细末，菖蒲酒调，夜间徐徐尽量饮醉，五更睡醒，觉耳中■■，划然一声而听聪矣。然亦时闭时聪，随以磁石、龟甲、沉香、远志、菖蒲、牛膝、锁阳、辰砂、熟地、苁蓉之类，服二十剂，耳聪如旧。|聪因夜行受惊恐而顿失，此亦一奇，不用奇方，以治乌乎能？寿山|