0304
张某室，小张巷。已未三月下旬诊：热已月余，下午方作，口渴舌灼，溲黄。脉濡数，舌红尖剥。述知热时鼻灼如烟囱，邪蕴天寒束缚，病者以为劳也。初与桑叶、丹皮、黑山栀、冬瓜子、石斛、银花、知母、黄芩、桑皮、青蒿、郁金、银柴胡、茅芦根，以清客邪。复诊：审知月前身初热，适值经行少而腹病渐作，是邪热陷入血室。另以生蒲黄，五灵脂、玄胡、青皮，研细服，腹痛更甚。三服后，经行如墨，兼有瘀块甚多，经行至翌日，身热陡止，而腹痛未已。以四物金铃子散加香附，苏梗、瓦楞子、没药、泽兰、丹皮、青皮，以清营瘀而理气滞，经畅而诸症均退。/|