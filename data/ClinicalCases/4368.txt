0002
靖江，薛某某。患腹痛当脐，四围板硬，腰腑不能仰，即伛偻若跬步，知病甚奇，先由海上诸名手诊视罔效，继至镇江西医疗之，匝月间费药资二百余元，未见动静。谷少形羸，因寓某旅馆，其馆主早年患疝气为渭芳治愈，故听说来孟。诊两手脉沉而数，知外疡也。然则延绵两载，肠胃垢结有如斯蕴酿耶？再再窃问，据云有戚庆事，乃口腹不慎，途中寒雨，外冒所致。渭芳见病属实，脉正尚未馁。始则微攻其瘀，以制军、桃仁、木香、归尾、红花、牛膝、麻仁、生草、新会皮、赤芍、降香。间两日一诊，已服药近两月，问其所苦，彼答曰：“已稍稍获效矣。时届霜降将过，请拟一方回里。”则亦听其携方而去，即嘱：“引中有巴豆霜二分，如大便解后即去之。”讵料到靖后畏方之猛，怯不敢服，来春正月，二次旅孟再诊之。渭芳自觉愧对，彼仍不以为然也，其意中颇为信任。又倏忽间五月矣，即面嘱底里，如果避嫌畏药，君之疾恐成痼症，今日之方有保和丸，乃香岩天士法也，宜啜两次药汁过下，能大便畅通一下，始有进步，否则渭芒亦谢不敏矣。彼始俯噉毕，顿时腹胀痛若失，所下皆坚硬垢粒，意气大爽，腰背皆直。去巴豆霜，调理一旬，脐中津出黄水，数日而愈。前日所服方不计外，而渭芳所手立之方，已有百二十三页，此亦世所稀见之奇疾耳。|