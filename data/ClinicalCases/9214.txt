顾淡燮，年五十一，常熟。终岁辛勤，子夜即起，不顾雨淋露袭者多年。致上中二焦寒湿之气，重叠感受。此次因多食、滞积，中脘痞窒，以致热结旁流，乃不予消化，反吞服生鸦片，以冀升提止泻，遂成藏结重症，腹痛如绞，脘胀如石，战汗四流，二便俱无，四日之间，已经肉削神消。诊脉濡弦，苔布白腻，口渴而点滴不能饮，病势危急。姑用枳实理中法。|淡干姜四分淡吴萸六分姜汁炒川连三分平胃丸包焦枳实姜半夏大腹皮地枯萝|晚蚕砂各三钱广郁金青陈皮炒各钱半鲜荷叶一张|二诊：昨投枳实理中加味法，得吐胶痰甚多，小溲略有，大便仍见润泄稀水，腹痛较缓，脘中仍胀。积滞未化，阴霾之气己开，暑热之象亦现。苔转黄腻。宜用栀豉合凉膈法，一鼓而平之。|淡豆豉葱白两个，同打姜山栀竹半夏凉膈散包带心翘海南子鲜佩兰川贝母地枯萝益元散包车前子包，各三钱广藿梗炒枳壳各钱半|本证始末：顾君与余，有葭莩之谊，是一劳动之体。初起是泄泻，误听人言，吃生鸦片烟帽子，几成不救。所以初诊子夜去，复诊在清晨，六小时中，服药二剂，幸即便通热退，三日恢复健康。|方义说明：按鸦片辛热，收敛提气，有毒，生服能致死。今顾君之证，幸少服，而中有痰滞，其毒为痰滞所吸收。但方中仍用干姜、吴萸之热药者，因腹痛似绞，汗出如流，非借辛温之品，不足以领川连之苦泄，以入里清热。其他平胃、半夏等，化痰湿，枳实、枯萝、腹皮化积滞，蚕砂治转筋，郁金理气，荷叶散暑气，故能吐出胶痰，所以第二方，即主要清热，用了凉膈，复用栀翘，似乎重复，因重在清热，暑邪属火邪，栀翘能清心热故也。|