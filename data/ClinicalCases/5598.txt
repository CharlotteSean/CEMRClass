0004
周左。肾本封藏不固，秋冬收藏之令，阴气不能收摄，辄痰多咳嗽。兹以外感湿热后，痰多咳甚，寤难成寐。脉象弦滑。此由病后湿化为痰，痰在胃中，则胆寒肝热。拟化痰宁神。|制半夏一钱五分炒竹茹一钱五分白茯苓三钱广橘红一钱夜交藤四钱陈胆星六分炒枳实一钱炒枣仁二钱炒苏子三钱竹沥七钱姜汁少许|又：化痰和中，以温胆气，寐得稍安，痰亦略少。再降胆胃而蠲痰饮。|陈胆星四分炒枳实一钱炒苏子三钱广橘红一钱云茯苓三钱旋复花二钱，绢包炒枣仁二钱炒于术一钱五分炒竹茹一钱五分制半夏一钱五分远志肉五分|