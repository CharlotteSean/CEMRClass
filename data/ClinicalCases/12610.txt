0601
贾男，十五岁，漕桥人。十月十七日。湿温四候，湿化燥，温化热，燥火入营，津液受灼，致舌绛起刺，苔黄而糙，神识昏糊，躁扰不安。夫心为营血之源，经称君主之官，神明出焉。伏邪蕴于肺胃膜原之间，易逆传之。心不受邪，包络代受，痰火蒙蔽君主，神明之府变为云雾之乡，故烦热躁扰、神褒瞀乱而不清也。所虑津液既亡，肝木失其涵养，易致风动痰厥之变。经云：“阴精所奉其人寿。”昔贤谓留得一分津液，方有一分生机。治宜开络闭而通神明，养胃阴而化余湿。|九节菖蒲一钱带心连翘三钱广郁金二钱鲜铁皮斛四钱盐水炒川连四分天花粉四钱乌犀尖三分，磨冲黑山栀三钱块滑石四钱淡竹叶三十片灯心二束紫雪丹四分，另服|复诊：十月十八日。湿温化燥内陷，前投芳开清泄，服药后谵语已止，神志亦安，口渴渐减。每日向晚微寒片时，热盛之际尚见谵语。刻诊两脉弦滑而数，舌尖稍觉淡润，而根苔灰黑，口臭喷人。细察病情，良由伏暑挟湿蕴遏肺胃膜原之间，迁延失治，逆传包络，痰火蒙蔽，故有种种见证。惟津液消亡而胸脘尚觉满闷，余湿未化；颈有晶■，亦属湿热伤气之象。仍拟芳开包络，使内热闭锢之邪由里达外，一面化湿，一面存阴，转辗图维，冀其应手，乃有一线生机。|乌犀尖三分，磨冲鲜铁皮斛五钱生石膏七钱川贝一钱五分滑石五钱川连四分枳壳一钱五分豆卷三钱知母一钱五分佩兰三钱朱茯神三钱芦根尺许广郁金一钱五分至宝丹一粒，研送|三诊：十月二十日。谵语已止，白■迭透，舌色转为淡润，黑苔亦化。今晨已进谷食，胃气渐复。惟湿热之邪蕴郁已久，一时未易清彻。向晚微寒片时，寒已即热。脉象尚见弦滑。仍宜前法增损，以图肃清。|豆卷三钱鲜石斛五钱川贝一钱五分枳壳一钱五分橘白一钱滑石四钱淡子芩二钱佩兰三钱黑山栀三钱香蒿三钱茯苓三钱方通草七分|四诊：十月二十二日。湿热之邪，蕴伏膜原，有寒热往来之形。前投芳开窍络、凉解营阴诸法，邪势由里达表，由营及气，神识已清，不可谓非佳兆。惟气分之湿热尚盛，汗出不畅，■透未布，脉象滑数，有时微寒而无定期。考膜原居躯壳之中，脏腑之外，外达腠理，内近肺胃，为一身之半表半里，故亦有寒热如疟之症，而实与少阳之正疟不同也。仍拟苦寒清热，参与化湿之品，循序渐进，势能入于坦途，然非旦夕间事也。|玉泉散五钱淡黄芩三钱佩兰三钱豆卷三钱黑山栀三钱杏仁三钱知母二钱枳壳一钱五分广郁金一钱五分广皮一钱薏仁三钱|五诊：十月二十五日（改方）。据述寒热已退，汗畅■达，颇思谷食，二便畅行。方既应手，仍拟原法出入，恐炉烟虽熄，灰中有火也。慎之！|厚朴花一钱淡子芩二钱豆卷三钱佩兰三钱藿梗三钱滑石四钱广橘皮一钱生谷芽四钱蔻壳五分方通草五分干荷叶二角|此方服五剂而愈。|