0005
伊氏，二十岁。肝郁胁痛，病名肝着，亦妇科之常症，无足怪者。奈医者不识，见其有寒热也，误以为风寒而用风药。夫肝主风，同气相求，以风从风，致风鸱张；肝主筋，致令一身筋胀；肝开窍于目，致令昼夜目不合不得卧者七、八日；肝主疏泄，肝病则有升无降，失其疏泄之职，故不大便，小溲仅通而短赤特甚。医者又不识，误以为肠胃之病，而以大黄通之，麻仁润之，致令不食不饥，不便不寐，六脉洪大无伦，身热，且坐不得卧，时时欲呕，烦躁欲怒，是两犯逆也。金匮谓“一逆尚引日，再逆促命期”，不待智者而知其难愈也。议宣通络脉法，肝藏血，络主血故也；必加苦寒泄热，脉沉洪有力，且胆居肝内，肝病胆即相随故也。|新绛纱四钱苏子研，四钱归横须四钱桃仁四钱旋复花包，五钱降香末四钱川楝皮五钱云连炒，二钱广郁金三钱急流水八碗，煮成三碗，昼夜六次服。|又：服前方见小效，即于前方内减川濂皮二钱，加：丹皮炒黑，三钱生香附二钱|又：胁痛减去大半，但不得寐，时时欲呕，议两和阳明、厥阴，仍兼宣络。|半夏醋炒，五钱降香末三钱黄芩二钱新绛三钱苏子霜三钱青皮一钱五分桃仁三钱川楝子二钱秫米一撮归须三钱广郁金二钱煮三碗，分日二、夜一、三次服。|又：昨方业已效，今日再复苦药，即苦与辛合能降能通之义，即于前方内加古勇连（姜汁炒）二钱。|又：昨用苦辛法，脉减便通，今日腹觉痛，将近经期，一以宣络为主。|新绛纱包，五钱丹皮炒，三钱元胡索二钱旋复花包，三钱归须三钱制香附二钱降香末三钱郁金二钱两头尖二钱桃仁泥三钱条芩酒炒，一钱五分苏子霜二钱水八杯，煮取三杯，分日二、夜一、三次服。|又：昨日一味通络，已得大便通利，腹中痛止，但不成寐；今日用胃不和则卧不安、饮以半夏汤复杯则寐法，仍兼宣络，此仲景先师所谓冲脉累及阳明，先治冲脉后治阳明法也。|新绛纱四钱半夏一两降香末二钱旋复花包，五钱秫米二两水十杯，煮成四杯，日三夜一，分四次服。|又：昨与半夏汤和胃，业已得寐，但脉沉数，溲赤短，议加苦药，泄肝热而通小肠火府。|新绛纱四钱黄柏盐水炒，二钱生香附三钱旋复花包，五钱半夏六钱炒云连二钱降香末三钱秫米一两煎法如前。|又：昨日和胃宣络，兼用苦通火府，今日得寐，溲色稍淡，口亦知味，是阳明已有渐和之机矣；惟胸中微痛，背亦掣痛，按肝脉络胸，背则太阳经也，是由厥阴而累及少阳，肝胆为夫妻也；由少阳而累及太阳，少太为弟兄也。今日仍用前法，加通太阳络法。|新绛纱三钱黄柏盐水炒，一钱五分桂枝嫩尖三钱旋复花包，三钱半夏五钱川楝子皮二钱降香末三钱秫米六钱古勇黄连一钱生香附三钱煎法如前。|又：绕脐痛瘕也，亦冲脉肝经之病。|桂枝尖三钱云连炒黑，一钱淡吴萸炒黑，三钱新绛纱三钱半夏五钱生香附三钱全当归炒，三钱秫米八钱小茴香炒黑，三钱川楝子三钱煎法如前。|又：两和肝胃，兼治瘕痛。|淡吴萸炒黑，三钱半夏八钱全当归三钱新绛纱三钱乌药兰钱生香附三钱旋复花包，三钱青皮二钱小茴香炒黑，三钱降香末三钱云连炒黑，一钱五分淡干姜二钱桂枝尖三钱秫米一两煮成四杯，日三夜一，分四次服。|又：腹中拘急而痛，小便短赤，皆阴络阻塞、浊阴凝聚之象。与宣通阴络降浊法。|桂枝尖三钱归须三钱小茴香炒，三钱降香末三钱吴萸一钱五分桃仁泥炒，二钱川楝子三钱琥珀研细冲，三分元胡索二钱新绛纱三钱麝香研细冲，五厘两头尖二钱水六杯，煮成二杯，每服半杯，冲韭白汁两小茶匙，日二、夜一、明早一，分四次服。|又：仍用前法，但昨日未用半夏，今彻夜不寐，酉刻再服素问半夏汤一帖。|又因肝病不得疏泄，兼有痹痛，议两疏气血法。|桂枝尖三钱新绛纱三钱归须三钱川楝子三钱小茴香炒黑，三钱防己二钱降香末三钱蚕砂三钱牛膝三钱桃仁泥三钱古勇连吴萸汁炒，一钱，不用田连，田连即种连，徒伤脾胃也煮三杯，分三次服。|又：诸证悉减而未尽除，左脉已和，右脉弦大，是土中有木，于疏气血之中，兼泄木安土法。|桂枝尖三钱半夏五钱新绛纱三钱川楝子三钱白芍酒炒，三钱小茴香炒，三钱降香末三钱防己二钱归横须三钱茯苓皮三钱青皮二钱广郁金二钱杏仁泥三钱牛膝二钱晚蚕砂三钱煮三杯，分三次服。|又：右脉弦，刚土中木盛。|姜半夏六钱白芍酒炒，六钱新绛纱三钱桂枝尖四钱归须三钱川楝子三钱茯苓块四钱郁金二钱小茴香三钱降香末三钱广皮二钱煎法如前。|又：脉沉数，头痛时微时盛，向来时发时止，已非一日。此乃少阳络病，虚风内动也。今日且与清胆络法，勿犯中焦。|苦桔梗一钱白芍焦，二钱甘菊花炒，二钱羚羊角八分丹皮一钱五分刺蒺藜一钱钩藤钩一钱桑叶二钱生甘草八分共为粗末，分三次服。|又：治下焦络法。|整当归酒洗，五钱白芍酒炒，六钱生香附三钱新绛纱二钱泽兰一钱五分广郁金三钱桂枝尖二钱砂仁一钱五分煮三杯，分次服。|又：同前。|桂枝尖一钱炒白芍六钱生香附三钱降香末三钱泽兰一钱广木香一钱新绛纱三钱川芎八分桂圆肉二钱全当归三钱煮三杯，分三次服。|