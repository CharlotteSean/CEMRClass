过铸|某姓妇，来就余诊，问其所患，忸怩不言，令簉室张氏诊之。诊毕告余曰：“病为阴挺。”修园以为用逍遥散、龙胆泻肝汤之类不效。然此妇两颧色赤，身体壮热，脉则左关独旺，肝经之火盛极，非此二方不可，拟今早晚服之。恐煎剂功迟，以蛇床子、川椒、乌梅、槐花煎汤熏洗之。外以芦荟为末，调猪油敷之；内以小蚌肉蘸冰片塞入，不时易之。内外兼治，未知效否。余曰必效。盖蚌象形性寒而善缩，得冰片则渐渐化水，俾热解而挺自收。余味亦对症发药，面面俱到，岂有不效。阅四日复诊，诸恙果减。又二日挺缩而病霍然矣。|按：陈修园《女科要旨》云：方书载阴挺乃湿热下注。薛立斋以加味逍遥散、补中益气汤为主，当归芦荟丸、龙胆泻肝汤之类为辅。治之而无一效，误于方书湿热二字，意似只须治湿，故谓番薯味甘属土，土能胜湿，为治此病之专药。且云薯养气长肉，滨海人以此作饭，终身可不病。其说未免太偏，不知吾乡人食此类多腹胀、气闷、纳少等恙。曩余司榷郡地，亦产薯，人多食之。窃疑此种于吾乡，群试食焉，一切旧病如故，至生温。女婢则虽挈之回乡，苟有病，食薯即愈。始悟五方地气不同，人所宜食之品亦随之。南人食米，北人食麦，职是故耳。修园闽产也，故有是说。|