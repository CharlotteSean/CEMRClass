0109
萧。心主血而藏神，肾属水而藏精。久病遗泄，肾水不足，则肝火沸腾。神不内守，闻声惊惕，汗出溱溱，津液蒸变为痰，肺气不展，胸膺窒塞，咽干，喉际作痛，鼻有秽气，痰凝为粒，咯之不爽，肺燥气伤。拟养心益肾，润肺化痰。|北沙参白薇玄参蛤粉石斛全瓜蒌玄精石麦冬贝母竹茹丹皮枇杷叶毛燕|复诊：滋水养心润肺，内热自汗较减，痰亦较少，浮阳渐敛。惟肾阴久亏，复之不易，肺气不舒，胸膺尤痛，口舌仍干。还宜养肺润燥清金。|沙参贝母生地天麦冬白薇女贞子玄参丹皮石斛玄精石毛燕枇杷叶|