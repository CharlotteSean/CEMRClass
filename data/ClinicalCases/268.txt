0000
西门张巷张仲若长媳怀妊六月，夏日多啖西瓜，至九月重九前，寒热交作，未得畅汗，湿遏热郁，已服开泄芳香表散等剂，并有见退，反■语，风动痉厥，胸闷，循衣摸床。两旬后，延先生诊治，脉左弦数，右尺不应，舌苔掯，黑润而带青灰，语謇而不能抵齿，神情时迷，呼之目微张，顷又似睡，面色■白，淡黄稍有齿垢。先生曰：“此邪热遏伏，痰浊蒙闭，内陷之象也。幸脉不沉细。有娠用药，殊形棘手，若因碍胎而不用，恐难保其生命。”方用皂莢子、制胆星、省头草、竹黄、川贝母、煅石决明、钩钩、郁金、藿梗、苏梗、荷蒂，另制胆星、石菖蒲、礞石、伽南香研末。服后下转矢气，胸膈顿宽，神情清楚，不似前日之似睡，苔亦稍化，略能分嘱家务。明日加茅术、川朴、生、熟薏米，鲜佩兰，而舌苔更化，唯仍潮，而浮黑更觉蔓延。先生以为湿松热欲外达，仍为湿遏之象也。再加重制茅术，佐以芳香泄化渗温等品，渠翁亦知医，调理而愈。|