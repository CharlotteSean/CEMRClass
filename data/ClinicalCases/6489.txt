陈垂勋之母，五十一岁，孀居二十一载。独阴无阳，平日操劳茹苦过度，当夏四月，阳气大泄，阳虚邪害空窍，猝然昏冒欲仆，而汗出肢冷，左股麻木不举，神昏不语，家人即投桂附理中丸二枚，仓皇召余赴诊。其脉大而浮滑，虚中阳脱之状若绘矣。急投黑锡丸百粒，旋进大剂参附四逆加芪术，以固卫阳而益气止汗。次早复诊，脉仍滑大，但汗止神气稍振，能言，而左股麻木不仁，加以头疼如裂，眼黑头旋，仍进大剂参附玉屏风二剂，厥后日进茸附纯阳大补气血，调理半载，渐次全瘳。|此阳虚至极之证也，若非大剂芪附等药回阳固脱，内何能治。|