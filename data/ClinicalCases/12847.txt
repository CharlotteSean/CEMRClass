徐西箴君长子，名楚瑞，年八岁。往朱家道地。|病名：时瘄误药坏证。|原因：瘄点未现，先有腹痛，误■痧气，妄以痧药取嚏，方用温燥逐秽，以致热药伤肺，劫津化燥。|证候：瘄出面颧皆全，毒火上攻，气喘不咳，目赤眵封，沉迷谵语，烦躁不宁，协热下利，渴饮腹痛，|诊断：脉象洪数，舌绛中裂干燥。脉证合参，瘄毒热炽，误药，坏证。|疗法：清解瘄毒，救液润燥。|处方：水芦根一两生石膏一两知母三钱生甘草一钱银花三钱黄芩五钱川连一钱玄参五钱紫草三钱连翘三钱鲜生地八钱紫雪丹五分灌|次诊：五月十八日。舌红糙苔黄，脉洪数。腹痛便泻，呼吸气粗，口干咳嗽，壮热目赤，续踵前法，清泄肺胃热毒。|次方：水芦根一两生石膏一两知母三钱生甘草一钱银花三钱黄芩五钱鲜石斛二钱地丁草五钱紫金锭二块研|三诊：五月十九日。脉象滑数，舌红润，边苔薄黄。咳嗽，泻止溲长，口干稍润，腹痛止，目赤退，瘄点渐隐，痛势将愈，可以减轻治剂。|三方：玄参五钱原麦冬三钱鲜生地五钱玉泉散八钱黄芩三钱知母三钱连翘五钱银花三钱白前三钱天花粉八钱水芦根八钱瓜蒌仁五钱|四诊：五月二十日。舌红，脉滑数。便泻黑色酱粪，口渴潮热，气平抬胸愈，目赤退，肌肤瘄点色淡，用清化痰火法。|四方：生石膏八钱知母五钱生甘草一钱玄参五钱水芦根八钱黄芩四钱地骨皮三钱|紫草三钱川贝二钱牛蒡子三钱瓜蒌皮五钱|桑白皮三钱淡竹沥一两冲|五诊：六月十二日。瘄回，停药已久，余|毒未尽，火逆上攻，潮热耳后起块。脉滑数，舌红苔黄，宜辛凉清解。|五方：银花三钱生甘草一钱川连八分苦丁茶三钱连翘三钱知母三钱米仁八钱黄芩三钱草河车三钱焦山栀三钱青蒿三钱|六诊：六月十四日。脉弦舌红，苔薄滑。潮热退，耳窍失聪，两耳夕侧红肿，治宜清泄厥阴少阳二经相火。|六方：苦丁茶三钱青蒿三钱桑叶三钱丹皮钱半石决明八钱知母三钱胡连一钱生甘草一钱天花粉三钱射干三钱牛蒡子三钱|效果：服药后，耳侧红肿渐退，病愈。|炳按：此因误药而成坏证。若非任此重剂急救，则无生望耳，为后学作一楷式，拯赤子|