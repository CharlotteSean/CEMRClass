0004
秦润霖君夫人，年约四十余岁。八月十九日诊。|病名：虚寒胸痹。|原因：中气不足，素有痰饮，新感寒邪，引动胸痹呕酸，病将两候。|证侯：胸痹痛，呕吐酸水饭食，寒热往来。|诊断：脉迟，舌苔白滑，虚寒体质，气滞作痛，浊阴蟠踞中焦，脾胃消化乏权，非平肝通气所能奏效。|疗法：用温中降逆法，宗仲景旋复代赭合桂枝汤加味。|处方：旋复花三钱包煎代赭石八钱西党参三钱炙甘草一钱制半夏三钱生姜一钱红枣四个茯苓四钱桂枝一钱生白芍四钱干姜八分|次诊：八月廿一日。胸痹已舒，呕吐亦止，咳嗽胃呆，大便已解，寒热未尽，脉缓，舌淡红。中虚饮聚，拟温中化涎法。|次方：当归三钱生白芍四钱桂枝一钱炙甘草一钱生姜一钱红枣四个茯苓四钱橘皮一钱制半夏三钱苦杏仁三钱干姜一钱吴茱萸一钱|三诊：八月廿三日。服药后，胃苏胸畅，寐安，寒热虽退，咳嗽未已，脉缓，舌色淡红。治宜补中祛饮。|三方：西党参二钱淮山三钱茯苓四钱炙甘草一钱陈皮一钱制半夏三钱款冬花三钱紫苑三钱苦杏仁三钱米仁八钱桂枝一钱生白芍四钱干姜三分五味子五分|效果：服后咳嗽愈，身健停药。|炳按：胸痹，因浊阴凝聚中焦，故用温通以散阴凝，宣导痰浊，调畅气机，使无留结则愈矣。|