0601
沈伯阳子，年未周岁，住东台罗村。|病名：夏热疫点，俗名痧子，亦名疹子，又名麻子，又俗名痧斑。|原因：五月间发有疫点，解托未透，时靨时现。前医叠治，依然如故。|症候：遍身疫点，红而夹紫，右目焮肿，身热如灼，神烦喘喝，乳汁不进，大便秘结。|诊断：疫点系六淫之气，混淆不分，变为一种腐疫，发是点者，沿门传染，若役使然。经云：丑未之岁，二之气，温疠大行，远近咸若，又云：少阳司天，客胜则丹疹外发。又云：少阴有余，病皮痹隐疹。此儿疫点初见，由前医误用燥烈温散，津被热劫，络邪未解，肺胃反受其灾，所以疹点红而夹紫，症变危笃。此时非大队辛凉苦甘咸寒，急清肺胃之热，断不能化疫毒于无形，起沉疴于片晌也。|疗法：立进自制瘟疫复生汤，盖疫点久延，枭毒已甚，故用石膏、知母、黄芩、芦根，直入肺胃二经，使其敷布于各脏各腑，清其疫热。再以犀角、羚羊、黄连、丹皮、山栀，清心肝之疫火；蒌皮、蒌根、贝母、竹叶、竹茹，清肌络之热；元参、麦冬，既能清热，又能救阴；单以一味人中黄，解其疫毒，使之从浊道而出，共成解疫清热之功。彼时有议其人小药重，请减分两。愚曰：杯水车薪，焉能济事，遂令急煮两头煎，陆续用茶匙灌之。|处方：生石膏八钱黄芩钱半犀角四分，磨服羚羊角四分，磨服小川连五分粉丹皮三钱|生山栀三钱连心麦冬三钱瓜蒌皮根各三钱|元参三钱人中黄三钱川贝母三钱竹叶三十片竹茹钱半芦根一两，同石膏煎代水|效果：服前方一剂便通，点色转红，目肿微消。二贴神安，知吮乳，点渐回靨，去犀角、羚羊，加连翘、银花各三钱。接服二贴，去黄连，加赤芍二钱。前后计进石膏八贴，后以此儿祖父禁止用石膏，并止服药，疫毒未清，臑部发痈，溃后服药，调理而愈。|廉按：此即余师愚所谓疫疹，王孟英所谓瘄疫也。方亦从清瘟败毒饮加减，却是对症发药。如病势极重，已成闷瘄者，必先用紫雪，辛凉芳透，始能转危为安。去年冬及今年春，吾绍此症盛行，能用此种方药者，辄多幸全。若初起误服俗传粗草纸、樱桃核、棉纱线等单方|