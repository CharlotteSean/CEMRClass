朱姓儿，年九岁，住朱家湾。|病名：风哮。|原因：素有奶哮，由风伤肺而发。|症候：初起恶寒发热，面赤唇红，继则痰涎上壅，喉中齁■如水鸡声，或如拽锯，鼻煽口干，二便不利。|诊断：脉右浮滑搏数，左浮弦，舌苔黄白相兼，脉症合参，此由于痰火内郁，风寒外束。内经所谓“肺病者，喘咳逆气，身热不得卧，上为喘呼”是也。|疗法：非麻黄不足以开其肺窍，非石膏不足以清镇痰火，故以为君；然痰为有形之物，故又以橘、半、蒌、枳为臣，辛滑涤痰，化浓为薄，化薄为无；佐以杏仁下气降痰，使以甘草调和诸药也。|处方：麻黄五分光杏仁钱半生石膏四钱，研细清炙草五分广皮红一钱姜半夏钱半栝蒌仁四钱，杵生枳壳一钱生姜汁四滴淡竹沥两瓢，分冲|效果：一剂知，二剂诸症皆减，后用清金丹（莱菔子一两拌炒猪牙皂五钱研细，姜汁竹沥打面粉糊丸，如绿豆大，每服十丸，朝晚各一次，用金橘■一枚，剪碎泡汤送下），调理旬日而痊。|廉按：小儿奶哮，往往由儿患伤风，乳母不知忌口，凡荤酒油腻盐醋酸咸姜椒辛辣芥菜面食等一概乱吃，以致乳汁不清，酝酿而成，成则颇难除根。此案汤丸二方，确切病情，宜乎投之辄效，惜近世畏麻黄石膏如虎，不肯放胆照服耳。|