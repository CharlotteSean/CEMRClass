0000
蔡氏，五九，血痢两月，医治无法，近日粥饮俱不进矣，胸闷干呕，腹痛不休，里急后重，昼夜六七十行，形神疲因，脉细数而沉，噤口重证显然，幸脉不致弦劲，势虽危险，总因热毒蕴蓄肠胃，非真土败之比，尽人心力，可冀斡旋。|川连一钱黄芩一钱五分白芍一钱五分，以上三味立斋先生以为治热痢主药山楂三钱厚朴一钱橘皮一钱木香磨冲少许扁豆花廿朵|两服干呕止，痢变白，但腹痛仍然，行数不能大减，肛坠，前方消热调气，其痢不减分毫，因憶目下天气收肃，出秽转侧，岂无感冒，肺与大肠相为表里，今藏腑之气皆郁而不伸，治病必当求本。|苏叶一钱防风一钱升麻七分橘皮一钱五分楂肉二钱苦参一钱五分白芍一钱五分甘草四分厚朴六分蛀枣两枚，善治秋痢姜皮四分，辛凉走表|一服痛痢减半，再剂其病如失，饮食渐进，胸膈不甚舒畅，因肝木动故也。况年及甲週，大病新瘥，中州焉能骤健？缓调平复。|党参白芍麦冬白米拌炒炒银花归身炒黑钩藤橘皮丹皮炙草|又方，五味异功散加归芍、熟地、砂仁、麦冬，十余剂而痊。|