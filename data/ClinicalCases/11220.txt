0303
丁翼清之妻，老鸦桥。体孱阴亏，胎前有虚热少寐。己未五月中旬，产后即舌强而酸，音低，少寐头晕，恶露通行，脉弦大右甚。此血虚而内风暗动上僭。拟归、芍、生熟地、杞子、枣仁、麦冬、牡蛎、天麻、龟甲、白薇、黑豆、茺蔚子、阿胶、桑寄生。服三剂，头晕减，音亮，舌强略清，好眠掌灼，恶露已少，脉弦大已敛，两尺尚虚，舌滑苔薄。拟养血熄风，宁神退虚热。归身、抚芎、白芍、杞子、麦冬、生地、茯神、贝齿、阿胶、天麻、蒺藜、白薇、川贝母、没药。另用猪心煎汤代水。嗣后依方调理，意愈。/|