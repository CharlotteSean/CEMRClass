佚名|刘幼。喉痧七天，痧子早没，发热无汗，咽喉内关肿痛白腐，项外漫肿，舌红绛，脉弦数。温邪疫疠化热生痰，蕴袭肺胃，厥少之火上升，症势危笃，再宜清解败毒。|薄荷叶八分甘中黄钱半净蝉衣八分大贝母三钱熟石膏三钱荆芥穗一钱京元参二钱天花粉三钱金银花六钱京赤芍二钱连翘壳三钱板蓝根二钱茆芦根去心节，各一两鲜竹茹叶钱半，三十张|二诊：喉痧八天，痧子早没，发热不退，项颈漫肿渐减，舌红绛，脉弦数。温邪袭里，化火生痰，蕴蒸肺胃，还虑增变，再宜清解败毒。|薄荷叶八分甘中黄八分金银花四钱大贝母三钱熟石膏三钱京元参钱半连翘壳三钱京赤芍二钱荆芥穗一钱天花粉三钱川雅连四分粉葛根钱半茆芦根去心节，各一两板蓝根二钱珠黄散吹喉。|金小。风温疫疠引动伏邪，挟痰热蕴袭肺胃两经，疫喉肿红，内关白腐，气喘鼻煽，喉中痰声漉漉，脉象欲伏，舌苔薄黄，症势危笃，勉方冀幸。|净麻黄三分，先煎，去白沫生石膏三钱嫩射干八分薄荷叶八分光杏仁三钱生甘草八分京元参钱半冬瓜子三钱桑叶皮各钱半马兜铃一钱活芦根去节，一尺淡竹沥一两，冲服真猴枣粉二分，冲服|贴起泡膏、吹金不换。|林宝宝。风温时气之邪，引动伏邪，蕴袭肺胃两经，■痧八天，布而渐回，身热咳嗽，音声不扬，梦语如■，咽喉焮痛，苔薄腻黄，脉象濡数，虑其增剧。姑拟辛凉清解，宣肺化痰，尚希明正。|荆芥穗一钱薄荷叶八分净蝉衣八分金银花四钱连翘壳三钱生赤芍二钱光杏仁三钱象贝母三钱全瓜蒌切，三钱冬瓜子三钱马兜铃一钱活芦根一尺朱灯心二扎|喉科雄黄解毒丸《疫痧草》|明雄黄选透明者，研极细，水飞，晒干，一两郁金晒研一钱巴豆去壳，取白色肉十四粒，去皮炒熟，研如泥，用纸包去油|以上三味，如法制后，合研匀，用米醋煎浓汁，面和为丸，绿豆大。每用四分，茶汤泡软，溶化送下。小人减半。专治缠喉、走马急证。雄黄能破结气，郁金能散恶血，巴豆斩关夺门，能下恶诞，下咽无不活者。但此属厉药，不得已而用之；若非急症，不可妄投。|淞沪商埠督办丁文江令郎，疫喉痧六天，痧子已布，身灼热已汗，咽喉焮红肿痛，内关白腐，妨于咽饮，烦躁少寐，舌红绛无津，脉弦数。温邪疫疠化热，由气入营，伤阴劫液，厥少之火内炽，阴液已伤，津少上承，邪热尚在重途，还虑变迁。今拟凉气清营而化疫毒，尚希明正。|犀角片另煎，冲服，四分薄荷叶八分京元参三钱熟石膏打，八钱生甘草八分金银花五钱连翘壳三钱天花粉三钱生赤芍三钱川象贝各三钱鲜生地四钱陈金汁冲服，一两鲜竹叶三十张茅芦根各一两|王左。疫喉痧四天，痧子虽布，头面不显，壮热头痛，汗泄不畅，胸闷懊■泛恶，咽喉焮痛，妨于咽饮，舌苔粉白而腻，脉象濡滑而数。风温疫疠之邪，蕴袭肺胃，厥少之火升腾。还虑增剧，宜辛凉疏解，芳香化浊。|薄荷叶八分净蝉衣八分荆芥穗一钱淡豆豉三钱苦桔梗一钱苦甘草五分连翘壳三钱生赤芍二钱象贝母三钱炙僵蚕三钱枳实炭一钱藿香梗钱半炒竹茹钱半玉枢丹磨冲，一分|唐世兄。风温疫疠之邪，引动厥少之火，蕴袭肺胃两经，疫喉痧四天，痧虽布布而不透，身灼热无汗，咽喉肿痛白腐，妨于咽饮，烦躁懊■，难以名状，苔薄黄，脉濡数。汗少便泄，邪有内陷之象。症势危笃，急宜辛凉疏解而化疫毒，冀疫毒之邪，能得从气发而解为幸。|薄荷叶八分净蝉衣八分粉葛根二钱荆芥穗一钱生甘草八分苦桔梗一钱金银花五钱连翘壳三钱生赤芍二钱大贝母三钱炙僵蚕三钱鲜石菖蒲八分鲜竹叶三十张鲜竹茹钱半京元参钱半|李右。传染喉痧四天，痧子隐隐，布而不透，咽喉焮痛，寒热头胀，三四日未更衣。风温时气之邪，引动厥少之火上升，蕴袭肺胃两经，宜辛凉清解而通腑气。|薄荷叶八分熟牛蒡三钱藏青果一钱京元参二钱甜苦甘草各六分象贝母三钱生赤芍二钱苦桔梗八分鲜竹叶三十张金银花四钱连翘壳三钱凉膈散包，四钱|蔡奶奶。怀麟八月，风温疫疠之邪，蕴袭肺胃两经，疫喉痧四天，寒热不退，痧子隐隐，布而不透，咳嗽泛恶，咽痛焮红，舌质红，苔粉白，脉象濡滑而数，邪势正在鸱张，适值腰痠漏红，颇虑不足月而产，致生变迁。急宜辛凉汗解，化痰宣肺，尚希明正。|荆芥穗钱半薄荷叶八分净蝉衣八分熟牛蒡二钱苦桔梗一钱江枳壳一钱轻马勃八分淡豆豉三钱连翘壳二钱光杏仁三钱象贝母三钱鲜竹茹二钱芫荽子钱半|叶少奶奶。疫喉痧四天，痧子布而不透，咽喉肿痛白腐，偏于右关，妨于咽饮，脉象濡数，舌苔灰黄。风温疫疠之邪，引起厥少之火，蕴袭肺胃两经，症势非轻，急宜辛凉清解，而化疫毒。|薄荷叶八分京元参钱半荆芥穗一钱淡豆豉三钱甜苦甘草各六分苦桔梗一钱金银花三钱净蝉衣八分连翘壳三钱生赤芍二钱象贝母三钱藏青果一钱鲜竹叶三十张活芦根一尺|陈奶奶。时疫痧子虽回，灼热未退，口干欲饮，曾经模糊谵语，逾时渐清，咳嗽不爽，续发白■，布而不透，舌质红绛，脉象弦滑而数。伏邪化热，由气入营，阴液已伤，津少上承，阳明伏温未解。曾经小产，热搏营分所致。还虑变迁，急宜生津清营，清温凉气，冀营分之伏热得从气分而解为吉。|鲜生地五钱京元参二钱连翘壳三钱熟石膏四钱生甘草六分川象贝各二钱薄荷叶八分铁皮石斛四钱生赤芍二钱天花粉二钱金银花三钱净蝉衣八分鲜竹叶三十张活芦根一尺|二诊：时疫痧子布而渐回，身灼热无汗，口干欲饮，神识模糊，谵语妄言，白■布而不透，舌质红绛，脉象洪滑而数。微有形寒之状，曾经小产，伏温化热，由阳明入于厥少，由气分而传入血分，即是热入血室。阴液已伤，邪火愈炽，颇虑风动痉厥之变。再宜生津。|郭世兄。疫喉痧十天，痧子布而已回，昨有鼻衄如涌，名曰红汗。身热较轻，口干不欲饮，舌质红绛无津，项颈颊车结块，肿硬疼痛，势成痧毒，虑其酿脓。痧火由气入营，逼血妄行，痰热蕴结阳明之络，血凝毒滞。还虑增变，今拟生津清营，解毒清温。尚希明正。|鲜石斛三钱天花粉三钱京元参二钱川象贝各二钱冬桑叶三钱粉丹皮二钱生赤芍二钱板蓝根三钱甘中黄八分金银花三钱连翘壳三钱犀角片另煎冲，三分鲜竹叶三十张活芦根一尺茅根二扎|窦先生。痧子已布，表热较轻，而里热口干，时有呃逆，舌质红绛，脉象濡数无力。风温疫疠化热，蕴蒸肺胃，气火上升，阳明通降失司，宜生津清解，宣肺通胃。|天花粉三钱净蝉衣八分熟牛蒡三钱生甘草六分连翘壳三钱金银花三钱川象贝各二钱柿蒂十枚鲜竹茹二钱活芦根去节，一尺生赤芍钱半朱茯神三钱鲜枇杷叶去毛，四张|朱老太太。喉痧愈后复感新邪，袭于肺胃，初起身热，咳嗽胸闷泛恶，神识时明时昧，痧子透而暴回，大便溏泄，次数无度，四肢逆冷，口干欲饮，脉沉伏，苔薄腻。高年正不胜邪，其邪不得从三阳而解，反陷入三阴，书所谓：里气虚而表邪陷也。脉症参合，危险万分，勉拟扶正助阳，冀望转机为幸。|熟附块一钱潞党参三钱生白术二钱云茯苓三钱炒扁豆衣三钱银柴胡一钱煨葛根钱半炙甘草五分诃子皮炒，钱半御米壳炒，钱半灶心黄土包，一两|林童。痧子布而不透，咽喉内关白腐，项颈结块，身热无汗，咳嗽咯痰不爽，舌质红绛，脉象濡滑而数。风温伏邪蕴袭肺胃，营分之热已炽，卫分之邪不达。症势非轻，姑拟清温败毒，生津清肺，冀望应手为幸。|薄荷叶八分京元参二钱天花粉三钱荆芥穗一钱熟石膏三钱生甘草六分苦桔梗一钱象贝母三钱金银花四钱连翘壳三钱生赤芍二钱板蓝根二钱鲜竹叶三十张活芦根去节，一尺|二诊：痧子布而不透，咽喉内关白腐，项颈结块，咳嗽喉有痰声，舌质绛脉滑数。风温疫疠化热生痰，逗留肺胃，阴液暗伤。还虑变迁，再宜清营生金，清温败毒，而望转机为幸。|鲜生地五钱京元参二钱薄荷叶八分熟石膏三钱生甘草八分天花粉三钱金银花四钱连翘壳三钱象贝母三钱生赤芍二钱板蓝根二钱冬桑叶三钱鲜竹叶三十张活芦根去节，一尺|另：陈金汁一两、淡竹沥一两、珠黄散二分，同冲炖温服之。|锡类散同珠黄散和吹喉。|苏右。喉痧八天，痧子渐回，咽喉焮痛白腐，妨于咽饮，身热晚甚，温邪疫疠化热，蕴袭肺胃两经，症势非轻，宜滋阴清肺，而解疫毒。|鲜生地三钱京元参二钱薄荷叶八分熟石膏三钱生甘草五分川雅连四分白通草八分金银花三钱连翘壳三钱川象贝各二钱鲜竹叶三十张活芦根去节，一尺陈金汁冲服，一两淡竹沥冲服，一两|吹金不换、锡类散。|徐奶奶。疫喉痧四天，得汗身热轻，痧子布而不足，咽喉焮痛，内关白腐，妨于咽饮，舌质红，苔黄，脉象濡数。伏温疫疠，挟痰热蕴袭肺胃两经，厥少之火上升，阴液暗伤，津少上承，虑其增剧，姑拟生津清解而化疫疠之毒，尚希明正。|薄荷叶八分京元参钱半净蝉衣八分天花粉三钱生甘草六分川雅连四分通草八分川象贝各二钱金银花三钱连翘壳三钱生赤芍二钱炙僵蚕三钱鲜竹叶三十张活芦根一尺|二诊：疫喉痧五天，痧子已布，身灼热亦减。惟咽喉肿红焮痛，内关白点，妨于咽饮，舌质红，苔灰黄，脉濡数。阴液已伤，厥少之火上升，伏温疫疠之邪，挟痰热蕴袭肺胃两经。还虑增剧，再宜清营凉气而解疫毒。|鲜生地三钱京元参二钱薄荷叶八分熟石膏三钱甘中黄八分川雅连四分通草八分净蝉衣八分金银花三钱连翘壳三钱川象贝各二钱炙僵蚕三钱鲜竹叶三十张活芦根一尺|任小。疫喉痧六天，痧子虽布，布而未透，咽喉肿痛白腐，妨于咽饮，汗泄不多，脉数苔薄腻。湿邪疫疠蕴袭肺胃，厥少之火升腾，症势重险，急宜辛凉疏解。|荆芥穗一钱薄荷叶八分净蝉衣八分淡豆豉三钱甜苦甘草各六分苦桔梗一钱金银花三钱连翘壳三钱生赤芍二钱象贝母三钱炙僵蚕三钱挂金灯八分鲜竹叶茹各钱半白茅根一扎|李小。传染喉痧，痧子已布，寒热不退，咽痛焮红，风温时气蕴袭肺胃，腑行溏薄，肺移热于大肠也。宜辛凉清透，宣肺化痰。|薄荷叶八分净蝉衣八分淡豆豉三钱甜苦甘草各六分苦桔梗一钱轻马勃八分金银花三钱连翘壳三钱生赤芍二钱象贝母三钱生查肉二钱鲜竹叶三十张干荷叶一角|二诊：传染痧子，布而渐回，身热晚甚，有汗不解，右颐颏下，肿硬疼痛，口角腐烂。颇虑延成牙疳，急宜清温解毒。|薄荷叶八分京元参钱半炙僵蚕三钱金银花四钱连翘壳三钱板蓝根三钱生甘草六分苦桔梗一钱熟石膏三钱生赤芍二钱大贝母三钱鲜竹叶三十张活芦根去节，一尺陈金汁一两，冲服|三诊：传染痧子，布而渐回，身热未退，颐颏漫肿渐减，口疮腐烂。阳明积火上升，痧毒未楚，再宜清温解毒。|薄荷叶八分连翘壳三钱金银花四钱京元参二钱甘中黄八分生赤芍二钱熟石膏打，三钱苦桔梗一钱大贝母三钱炙僵蚕三钱板蓝根三钱鲜竹叶三十张活芦根去节，一尺陈金汁一两，冲服|四诊：传染痧子，布而渐回，身热渐退，咽喉内关白腐，咳嗽音瘖，项颈漫肿疼痛。温邪疫疠化热，蕴袭肺胃，厥少之火上升。还虑变迁，再宜清温解毒。|薄荷叶八分京元参钱半金银花四钱连翘壳三钱甘中黄八分生石膏打，四钱生赤芍二钱川象贝各二钱炙僵蚕三钱板蓝根二钱鲜竹叶三十张活芦根去节，一尺陈金汁一两，冲服淡竹沥一两，冲服。|五诊：传染痧子，布而渐回，身热较轻未退，咽喉内关白腐，咳嗽痰多，项颈漫肿。温邪疫疠化热，蕴蒸肺胃，厥少之火上升。还虑增剧，再宜气血双清而解疫毒。|鲜生地三钱京元参钱半薄荷叶八分甘中黄八分金银花四钱连翘壳三钱大贝母三钱炙僵蚕三钱生石膏四钱板蓝根二钱陈金汁冲服，一两淡竹沥冲服，一两鲜竹叶三十张活芦根去节，一尺|王右。疫喉肿痛白点，妨于咽饮，寒热头眩。阴虚少阴伏热上升，风热之邪外乘。先宜辛凉清解。|薄荷叶八分冬桑叶三钱京元参钱半荆芥穗一钱淡豆豉三钱生甘草六分苦桔梗一钱金银花三钱连翘壳三钱象贝线三钱藏青果一钱金锁匙即苦甘草，八分|