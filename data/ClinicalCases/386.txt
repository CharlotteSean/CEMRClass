惠左，阳明乡。丁已五月初旬诊，寒热数日，暮甚，谵语少寐，溲红，汗少，胸闷。脉数。苔腻微黄。温邪内蕴，气机不宣，恐其内传，姑先宣达。豆豉、郁金、杏仁、山栀、通草、连翘、辰滑石、薄荷、竹茹、茅芦根、鼠粘子、灯心、玉枢丹。二剂。红疹白■均透，身热大退。夜寐未安，溲红、微咳。气营之邪虽透，犹恐再变。连心翘、黑山栀、郁金、杏仁、竹茹、赤苓神、兜铃、蝉衣、通草、银花、野蔷薇花、芦根、灯心、枇杷叶。二剂。热止，仅汗多少寐。进连翘、黑山栀、辰木通、莲子青心、灯心、赤苓神、生薏仁、竹茹、淡芩、地骨皮、瓜蒌、朱砂安神丸。得寐，汗止。越七日，因多食。寒热复作，乃食复也。讵意舟行遇雷雨，寒湿刺激。乡间失治，竟致不起，惜哉！|