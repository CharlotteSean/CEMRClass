谢君，年六十四岁，建筑工头，住沧州。|病名：中风。|原因：包修房屋失利，心中懊忄农非常。旬日前即觉头疼，不以为意。一日晨起之工所，忽仆于地，状若昏厥。移时复苏，其左手足遂不能动，且觉头疼甚剧。医者投以清火通络之剂，兼法王勋臣补阳还五汤之意，加生黄芪数钱，服后更甚。|症候：脑中疼如刀刺，须臾难忍，心中甚热。|诊断：脉左部弦长，右洪长，皆重按有力。询其家人，谓其素性嗜酒，近因心中懊侬，益以酒浇愁，饥时恒以烧酒当饭。愚曰：此症乃脑充血之剧者。其左脉之弦长，懊侬所生之热也，右脉之洪长，积酒所生之热也，二热相并，挟脏腑气血上冲脑部。脑中之血管若因其冲激过甚而破裂，其人即昏厥不复苏醒；今幸昏厥片时而苏醒，其血管当不至破裂，或其管中之血隔血管渗出，或其血管少有罅隙、出血少许而复自止，其所出之血著于司知觉神经则神昏，著于司运动神经则萎废。此症左身偏枯，当系脑中血管所出之血伤其司左边运动之神经也。医者不知致病之由，竟投以治气虚偏枯之药，而此症此脉，岂能受黄芪之升补乎，所以服药后而头疼加剧也。|疗法：降血平脑。以牛膝善引上部之血下行，为治脑充血症无上之妙品，屡经实验，故以为君。佐以龙、牡、二石、楝、芍、玄参、胆草、炙甘、铁锈水等，潜镇清熄。|处方：怀牛膝一两生龙骨六钱，打生牡蛎六钱，打川楝子四钱生杭芍六钱生石膏一两，研细代赭石六钱，生打乌玄参四钱龙胆草三钱生甘草二钱|效果：服两剂，头疼全愈，脉亦和平，左手足已能自动，遂改用全当归、生杭芍、玄参、天冬各五钱，生黄芪、乳香、没药各三钱，红花一钱，连服数剂，即扶杖能行走矣。方中用红花者，欲以化脑中之瘀血也。为此时脉已平和，头已不疼，可受黄芪之温补。故方中少用三钱，以补助其正气，即借以助归、芍、乳、没以流通血脉，更可调玄参、天冬之寒凉也。|廉按：吾国所谓中风者，即西医所谓脑猝中也。中风之为病，古医向分中经、中络、中腑、中脏四端。西医谓此由血冲脑经之病，分脑充血、脑积血、脑出血、脑筋麻痹，亦有四端。据其剖验所见，‘凡以是病死者，其脑中必有死血及积水，是血冲入脑，信而有征。顾血行于脉络之中，何故而上冲伤脑，竟致血管破裂，西医亦未明言其原理。近世鲁人张伯龙氏，据素问调经论“血之与气，并走于上，则为大厥，厥则暴死，气复反则生，不反则死”一节，参用血冲脑经之说，谓脑有神经分布全体，以主宰一身之知觉运动，凡猝倒昏瞀、痰气上m之中风，皆由肝火上亢，化风煽动，激其气血，并走于上，直冲犯脑，震扰神经而为昏不识人、蜗斜倾跌、肢体不遂、言语不清诸症，皆脑神经失其功用之病。苟能于乍病之时，急用潜阳镇逆之剂，抑降其气火之上浮，使气血不并走于上，则脑不受其激动，而神经之功用可复。其言如此，则既申明素问气血并走于上之真义，复能阐发血冲脑经之原因，则新发明之学理，仍与吾邦旧说隐隐合符，此即是案挥发中风即脑充血之原理也。所用方法，亦属潜镇泄降，与张伯龙潜阳镇逆，大致相同，惟重用牛膝至一两之多，则为实验之独见耳。|