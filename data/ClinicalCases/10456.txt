0300
南京黄君仲贤之室，患呛咳气喘，内热汗多，时常咯血，精神萎顿，四肢软弱无力，行动需人扶持。居经不行，已经半载。予诊其脉细弱。此气液皆虚，阴血不注冲任，肝阳上灼肺阴，气失清肃，渐成干血痨症。治必培阴养气液，兼清肝益肺。月事能通，方有转机。|吉林参须五分西洋参一钱五分女贞子三钱生杜仲三钱蛤蚧尾三分白芍一钱半川贝三钱天花粉三钱川石斛三钱广皮白五分毛燕绢包煎汤，三钱|连服十剂，经血即行。再照方加大生地二钱、麦冬三钱。咳嗽止而饮食增，内热清而精神振。不过月余全安。|