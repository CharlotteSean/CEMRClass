0002
吴诵青室，年近五旬，天癸已绝，偶患腹胀，局医黄某知其体素羸也。投以肾气汤，而寒热渐作。改从建中法，旬日后，病剧而崩，愈补愈甚。乞援于孟英。脉洪而数，渴饮苔黄，是吸受暑邪，得温补而血下漏也。与犀角、元参、茅根、柏叶、栀（子）、楝（实）、知（母）、（石）斛、花粉、白薇等药，数剂始安。续加：生地、二至（丸）、“二冬”滋养而愈。次年患病，仍为药误而殒。|