0000
杨先生。湿温十八日，身热时轻时剧，未曾得汗，口干欲饮，大便溏泄黄水，苔干白而腻，脉濡数无力。此乃正气已虚，伏热逗留少阳阳明。湿在太阴，清气不升，颇虑正不胜邪，邪陷少阴，致昏厥之变，姑拟扶正达邪，和中分利，冀望应手为幸，尚希明正。|南沙参三钱银州柴胡一钱粉葛根钱半赤茯苓朱砂拌三钱炒扁豆衣三钱生白术二钱银花炭三钱焦查炭三钱炒谷芽三钱炒苡仁三钱炒黑荆芥一钱干荷叶一角|二诊：湿温十九天，身热早轻暮重，口干不多饮，腹鸣便泄，日夜五六次，形瘦神疲，脉象濡数无力，舌苔干腻，气阴已伤，不能托邪外出，邪入太阴，清气上升，还虑正不胜邪，致生变迁。再宜养正达邪，和中化湿，冀望泄止热减，始能出险入夷。尚希明正。|南沙参三钱生甘草五分银柴胡一钱粉葛根二钱赤茯苓三钱炒扁豆衣三钱生白术二钱嫩白薇炒，钱半银花炭三钱焦查炭三钱炒怀药三钱炒谷芽三钱炒苡仁三钱|三诊：湿温二十天，身热朝轻暮重，口干不多饮，腹鸣泄泻，日夜五六次。痧子已布，形瘦神疲，脉象濡数无力，苔薄腻。气阴已伤，不能托邪外出，邪入太阴，清浊混淆。还虑正不胜邪，致生变迁。再宜养正达邪，和中化湿。|南沙参三钱生甘草六分银柴胡一钱粉葛根一钱赤茯苓朱砂拌，三钱炒扁豆衣三钱生白术二钱炒黑荆芥一钱银花炭三钱焦查炭三钱青龙齿三钱炒谷芽三钱炒苡仁三钱戊己丸包，一钱干荷叶一角|