0009
张三义，年二十五岁，佳塘湾。|病名：温毒发颐。|原因：暮春病温，感染时毒，病经五日由于失下。|病候：耳下两颐肿硬且痛，连面皆肿，喉赤肿疼，壮热口渴，便闭四日。|诊断：脉数且大，按之浮沉俱盛，舌苔黄厚。脉症合参，此由温热时毒挟少阳相火，阳明燥火，势如燎原而上攻，刘松峰《说疫》所谓疙瘩瘟也。|疗法：内外并治，外敷三黄二香合水仙膏，内服普济消毒饮加减，使在上焦之温毒，疏而逐之，在中焦温毒，攻而逐之，皆速为消解之意，恐缓则成脓而为害。|处方：苏薄荷钱半牛蒡子二钱，杵济银花三钱青连翘三钱鲜大青五钱粉重楼二钱元参三钱白芷一钱生川军三钱，酒洗陈金汁二两，分冲漏芦钱半鲜荷钱一枚|外治方：三黄二香散|川黄连一两川黄柏一两生大黄一两明乳香五钱净没药五钱|右为极细末，初用细茶汁调敷，干则易之，继则用香油调敷。|水仙膏方：水仙花根不拘多少，剥去老赤皮与根须，入石臼捣如膏，敷肿处，中留一孔出热气，干则易之，以肌肤上生黍米大小黄疮为度。|效果：连服两头煎不应。原方生川军改为五钱，又加元明精三钱，泻血两次，诸症大减，惟口渴引饮，小便不通。改用白虎汤（生石膏八钱、知母四钱、生甘细梢八分）去粳米，加瓜蒌五钱、鲜车前草二两、鲜茅根二两、鲜荸荠草一两，小溲如注，而诸症遂解。|廉按：吾国所谓温毒发颐，即西医所谓耳下腺炎也。东垣普济消毒饮加减，确是的对之良方。直至三头煎，始大泻血而毒解，可见消解时毒，总以速清血毒为首要。西医叠次注射清血针，良有以也。|