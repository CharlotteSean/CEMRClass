0000
病者：任阿士，年四十四岁，十一月十九日诊。|病名；伤寒夹食。|原因：日夜操作积，弱已深，营卫既虚，更食油腻，感寒挟食，滞留中焦，成伤寒夹食证。|证候；形寒内热无汗，寒热往来，口渴欲呕，骨痛，咳嗽咯痰白粘，便闭溲少。|诊断：脉象沉数，舌红苔黄腻，邪热蕴伏。表证未解，里证尤急，乃少阳阳明证也。|疗法：用大柴胡汤加味，解表清里。|处方：柴胡三钱黄芩三钱枳实一钱益元散四钱生大黄三钱生白芍四钱制半夏三钱生姜一钱红枣四个苦杏仁三钱瓜蒌皮三钱元明粉三钱|次诊：十一月二十日，服药后，内热外达，目赤，咳嗽咯痰白粘，有汗，便解十余次，口渴欲呕。脉软，舌苔黄腻，用小柴胡汤加味，扶正达邪，清热化痰。|次方：柴胡三钱黄芩三钱西党参三钱炙甘草一钱制半夏三钱生姜一钱红枣四个茯苓四钱生米仁八钱生白芍上钱苦杏仁四钱焦山栀四钱|三诊：十一月二十一日，昨夜壮热，起自未刻，至子时始退，汗出甚畅，遍体淋漓，邪从汗解则热减，痰得清化而咳差。溲长带赤，骨痛口渴微呕，脉软舌苔薄黄，用竹叶石膏汤加减，清热润燥，和中涤痰。|三方：鲜淡竹叶二钱生石膏八钱原麦冬三钱生甘草一钱西党参三钱生白芍四钱制半夏三钱苦杏仁四钱生米仁八钱黄芩三钱天花粉三钱瓜蒌皮三钱|四诊：十一月二十二日，热减咳差，溲长而赤，口渴胃呆，脉缓舌红苔灰，治宜桑丹温胆汤，润燥化湿。|四方：桑叶三钱丹皮二钱竹茹三钱橘皮一钱仙半夏三钱茯苓四钱益元散四钱枳实一钱全瓜蒌四钱天花粉三钱原麦冬四钱黄芩三钱|五诊：十一月二十三日，热退身凉，咳嗽亦减，溲仍赤长，耳鸣口干痰粘，脉滑舌红苔灰，用竹叶石膏汤，合黄芩汤加减。|五方：竹茹三钱原麦冬四钱生石膏八钱生甘草一钱黄芩三钱制半夏三钱生白芍三钱瓜蒌仁四钱苦杏仁三钱天花粉三钱知母三钱生米仁八钱|六诊：十一月二十五日，咳痰胶粘气逆，溲清，胃已得苏，口仍觉燥，脉滑舌红，用泻白散加味，清肺润燥。|六方：南沙参三钱苦杏仁四钱炙甘草一钱冬瓜子三钱米仁八钱马兜铃一钱知母三钱天花粉三钱桑白皮三钱地骨皮三钱制半夏三钱|效果：服后痰化气平，继进清肺和中方善后，调理旬日，渐复旧状。|曹炳章按：复诊，舌黄腻，欲呕，口渴，呕家忌甘，参草红枣宜去之，应加宣肺泄热之品，三诊竹叶石膏汤尚佳，惟参草芍宜少用，四诊方极佳，其得力在后数方也。|