王男。病后，余湿未清，致发疥疮，未几内隐，两足浮肿，呛咳痰不多，切脉浮弦而数，舌红无苔。本元向亏，延防加喘，先当开肺化湿，沟通水道。|大豆卷四钱桂枝木一钱五分连皮苓五钱炒苡仁五钱薄橘红一钱大腹皮四钱桑白皮三钱川通草一钱五分泽泻二钱旋覆花一钱五分，包姜皮四分|二诊：面浮已退，足肿未消，呛咳痰无多，遍体湿痍丛发，脉弦细初平，舌红无苔。肺肾两亏，湿毒不化所致。|大豆卷四钱忍冬藤五钱大杏仁三钱连皮苓五钱金苏子二钱，炒炒白术二钱薄橘红一钱炒苡仁五钱桂枝木一钱五分旋覆花一钱五分，包姜皮四分|服后反觉不舒，原方去白术，加炙桑皮。|三诊：遍体湿痍丛发，下部尤甚，肢面肿，呛咳痰无多，脉弦数右滑，舌红无苔。肺肾虽亏，而湿浊尚重之候，未宜滋补。|金苏子二钱，炒连皮苓五钱大杏仁三钱泽泻三钱大砂仁八分甜葶苈三钱，炒薄橘红一钱旋覆花一钱五分，包炙桑皮三钱淮牛膝二钱桂枝木一钱五分冬瓜子皮各三钱|四诊：呛咳气粗已平，肢面肿亦退，遍体湿痰丛发，脉细数，舌红。肺肾虽亏，而积湿尚重，未宜滋补，守原意再进。|大豆卷四钱桂枝木一钱五分淮牛膝一钱五分连皮苓五钱川贝母一钱五分旋覆花一钱五分，包薄橘红一钱金苏子二钱，炒炙桑皮三钱大杏仁三钱生熟苡仁各四钱地肤子五钱|五诊：肢面肿痛就退，湿痍丛发，呛咳气粗，不得安枕，脉细数，舌红渐起苔。可见肺肾虽亏，积湿尚重耳。|旋覆花一钱五分，包金苏子二钱，炒法半夏一钱五分炙桑皮三钱炒苡仁五钱连皮苓五钱川贝母一钱五分炙冬花三钱炙紫菀三钱大杏仁三钱生熟谷芽各四钱地肤子五钱|六诊：经治来，肢面肿大退，水道亦利，咳亦减，气粗痰多，未能平卧，脉细数，舌红。积湿虽化，肺肾尚亏之候。|南沙参三钱炙桑皮三钱淮牛膝三钱法半夏一钱五分炙紫菀三钱炒苡仁五钱大杏仁三钱川贝母一钱分连皮苓五钱金苏子二钱，炒地肤子五钱枇杷叶三钱，去毛蜜炙|