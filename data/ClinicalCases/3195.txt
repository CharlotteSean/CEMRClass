0001
唐左，咳嗽半载不愈，咳则火升轰热，曾经见红。脉形虚细。不能收摄，其标在上，其本在下。拟金水双调法。|大生地冬瓜子川贝母云茯苓蛤黛散甜杏仁广郁金都气丸|二诊：火升轰然已定，咳嗽略减。然每晨必咳尽稠痰，方得舒畅。脉象虚细。肾虚液炼成痰，上阻肺降。再作缓兵之计。|川贝母蛤黛散薄橘红女贞子炒竹茹冬瓜子茯苓块炒苏子粉前胡都气丸|三诊：身热已退，咳嗽大减。然肺胃运化不及，水谷生痰，每晨必咳吐痰尽，方得舒畅。摄下之中，兼调脾胃。|奎党参茯苓制半夏煅蛤壳炒枳壳野于术橘皮炒苏子炒玉竹都气丸|四诊：咳虽递减，而每至清晨，其咳必甚，寐则口干咽燥。脉形濡细，苔黄中心浊腻。阴虚于下，痰甚于上。拟和阴清金，兼化痰热。|细生地四钱川贝母二钱云茯苓三钱冬瓜子三钱北沙参三钱海蛤粉三钱，包水炒竹茹一钱甜杏仁三钱枇杷叶三钱，炙肺露一两，冲|