0503
一人患齿病。每有房劳，齿即俱长痛不可忽，热汤凉水俱不得入。凡有恼怒，病亦如之。十年前尚轻，十年后殊甚，每发必三、五日，呻吟苦状难述，竟绝欲，服补肾丸、清胃饮，俱不效。一日因疾作，七日不饮食。予视之，诊其脉，上二部俱得本体，惟二尺洪数有力，愈按愈坚。予曰：“此肾经火邪太盛也。”以滋肾饮饵之，厚黄柏三钱，青盐一钱，升麻一钱，水五碗煎汤频频漱之咽下，药入口，且漱且咽，下二盏。随觉丹田热气升上有咽而出，复进二盏，其痛顿止，齿即可叩，遂愈，永不再作。|