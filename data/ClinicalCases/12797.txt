薛三小姐。痧子后身热不清，咳嗽不爽，府行不实，小溲短赤，苔薄腻，唇焦，右手腕微肿疼痛，尾闾之上窅疮，腐烂，形瘦骨立，脉象濡小而数。阴液暗伤，津少上承，风温伏邪，挟痰热留恋肺胃，清肃之令不行，还虑正不胜邪，致生变迁！再宜生津清温，清肺化痰。|天花粉三钱白薇一钱五分川象贝各二钱抱茯神三钱炒银花三钱连翘壳三钱水炙桑叶皮各二钱生赤芍二钱丝瓜络二钱活芦根一尺枇杷叶露后入，四两|二诊：续布痧子，身热不清，咳嗽不爽，口干欲饮，舌质红，苔微黄而腻，脉弦小而数。形瘦骨立，阴液暗伤，伏温由内达外，由荣分而转气分，虽属佳兆，还虑正不胜邪，致生他变。再以清温化痰。|净蝉衣八分炒银花三钱连翘壳三钱鸡苏散三钱生赤芍二钱川象贝各二钱天花粉二钱丝瓜络二钱抱茯神三钱干芦根一两水炙桑叶一钱五分|三诊：痧子透发，潮热不清，咳痰不爽，小溲短赤，舌尖破碎，苔黄，唇焦尾闾之上，窅疮腐烂，形瘦骨立，脉象细数。阴液亏耗，伏温未楚，痰热留恋肺胃，还虑正不胜邪，致生变迁。再宜养正生津，清温化痰，尚希明正。|西洋参一钱天花粉三钱嫩白薇一钱五分水炙桑叶皮各一钱五分茯神三钱炒银花三钱连翘三钱川象贝各二钱赤芍二钱丝瓜络二钱芦根一尺|