汪。倚息短气，呼吸不利。《金匮》谓之支饮。发作数日，曾经大呕，饮邪去而未净，肺肾之气，因此受伤。刻下气短咳喝，自觉气不相续。水湿之气，为饮所阻，不能上下循环。据古法治上有逐饮之法，治下有镇水之方，如十枣、真武等方，皆在应用之例；惟此次大发，肾气为之扰动，况脉象神色，均有困惫之意，似未可遽投峻剂。拟仿《金匮》痰饮短气之例，用桂苓、肾气两方，早晚分进，仍属肺肾同治之旧法也。|早服煎方：生於术白茯苓淡干姜五味子同打，蜜拌炙黑桂枝竹茹姜汁炒法半夏长牛膝旋复花左牡蛎胡桃肉苡仁姜汁炒磁石醋煅银杏肉|晚服：金匮肾气丸，淡盐汤送下三钱。|