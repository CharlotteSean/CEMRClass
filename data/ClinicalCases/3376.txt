施左。气候寒暄失常，往往易感。头脑昏蒙，鼻窍不利，即由于此。但鼻为肺窍，与喉息相关，所以咳嗽亦常有之，且一咳即缠绵难愈，今喉痒而咳痰不爽，日来曾见血少许。治以轻宣润降。|冬桑叶钱半杏仁去皮尖，二钱丝瓜络不去子，三钱甘草炙，一钱生苡仁三钱茯苓二钱瓜蒌衣二钱白前钱半紫菀钱半款冬花炙，钱半仙鹤草炒，二钱藕节炒，三钱|二诊：食欲稍健，便溺如常，眠亦甚安，惟咳嗽未辍，晨起痰黄，特痰红已静，咳声亦较缓和，是向愈之征。但头脑昏蒙，记忆力退减，则为脑力不赡之象。仍以宣肺，待咳瘳再图补益。|冬桑叶蒸，钱半甘菊花一钱二分川贝母去心，一钱杏仁去皮尖，二钱金扁斛二钱生苡仁三钱广皮白一钱白前钱半紫菀钱半款冬花炙，钱半甘草炙，八分|三诊：痰红已静，眠食如恒，惟日前晨起稍早，气候寒冷，又觉鼻塞咳甚，此皆由卤门薄弱，脑力不赡之过，今虽见愈，特恐轻车就熟耳。|桑叶蒸，钱半杏仁去皮尖，二钱金钗斛二钱野料豆三钱生苡仁三钱茯苓三钱玉苏子钱半甘草炙，一钱杭白芍炒，钱半紫菀蒸，钱半款冬花炙，钱半生谷芽四钱|