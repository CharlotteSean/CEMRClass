0601
陆外孙之子百六官，七岁，于闰八月内忽大泻，后变痢，或赤或白，脐中痛。日中二十余次，夜则十余次，药用苏梗、青皮、陈皮、通草、藿香、大腹皮、生熟砂仁、赤苓、泽泻、枳壳、花槟榔。再令刮背：肾俞穴在命门两旁；两大肠俞穴，背脊第十六椎下两旁各开一寸五分；两小肠俞穴，在背脊十八椎下两旁各开一寸五分，盖因今年痢疾是疫症，故用痢疾治法。用前方二剂后，减去小半，后将原方加煨葛根、升麻，两剂即截然而止。深秋伏邪晚发，初起热势起伏，不甚发扬，脉亦细数而沉。数日后即大热，亦当用葛升汤加赤芍药，如兼痢或泻者，兼用痢疾痧刮，针法亦效。|