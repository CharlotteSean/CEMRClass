0000
金，三十六岁。素多郁勃，肝阳易亢，外感暑风，内侵湿热，起自寒热往来，由枢入里，自利稀水，但热蒸蒸，舌绛苔灰，齿垢唇焦，脉弦数。其势鸱张，三焦充斥，渐恐迫近心胞，风动神蒙可虑。姑拟芳香清暑，淡渗利湿法。|犀角尖广郁金益元散泽泻竹叶心连翘心瓜蒌根赤苓荷花露|二诊：热势稍退，便泄亦减，曾透白■，皆为佳处。然苔灰未化，齿干血垢未除，犹蒸蒸余焰，咳痰不爽，脉形欠数，正气本亏，肝阳为亢，起伏未可定也。仍以前法小其制，冀其渐熄，兼以益液生津为法。|羚羊角鲜石斛赤苓连翘通草鲜荷边西洋参平川贝泽泻生草枇杷叶鲜稻叶|三诊：热象颇减，舌色渐化，便泄亦止，均属向安之兆。自述心神不宁，君相易动，此阴气先伤，阳气独发之象。再为扶正清泄余邪。|人参金石斛桑叶通草稻穉茯苓玄参丹皮枇杷叶|