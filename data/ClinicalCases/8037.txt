0006
冯男。初诊：血为阴属，性本下行，得火以激|之，则反而上涌，血已失其本性。故昔人有治血|先治火之说。人生之血有二种，固守于五脏者，|谓之静血，日行于经络者，谓之动血。吐血之症|又有由肺由胃之分，由肺经而来者必随咳而咯，|由胃管来者必随口而吐。论其症因总责之肝火|迫血，致血不能安其本位。今血出颇多，而咳呛|颇甚，痰薄腹鸣。胸胁隐痛，此为肝火乘肺之候，|脉来细小，足冷不暖，火性升极而失降，致肺胃|润降，亦失其职。拙见当以润肺止血，合凉降肝|火主治，庶动血递少，而静血不致告匮，方为吉|兆。|北沙参麦冬冬青子生石决白薇|蛤壳淮牛膝炙桑皮白芨片墨旱莲小|青皮山栀|二诊：失血之症，多属肺肝胃三经为病。今|咯血虽定，而胃纳未旺，火升则咳必连声，频吐|痰沫，腹鸣嗳气，此属木火内亢，肺金受克，血去|阴伤，显然无疑。想肺喜润降，胃乏生化之源，且|诸经皆依胃为养，而尤恃肺金之灌溉。失血之|后，胃气未复，肺失所资，不能制木，肝木反上乘|而克肺，脉濡小，苔薄黄，计维培养胃土，以生肺|金，合清降肝阳以制其克，庶几已失之血，得以|来复，余剩之阴，不再损伤，水与火不致偏胜，而|得相济为妙。|北沙参石斛冬青子百合紫菀黛蛤散生地炭白芍炙款冬桑皮麦冬|天花粉|