0300
龚右。每至将寐，辄觉震痉，头昏作胀，时易汗出，中脘胀满。肝风鸱张，木强土弱。拟养血熄肝，参以凉营，盖经愈前则血愈虚也。|阿胶三钱丹皮二钱大生地四钱黄芩酒炒，一钱五分女贞子酒炒，三钱朱茯神三钱白芍酒炒，一钱五分香附二钱金铃子一钱五分橘叶二钱黑豆衣三钱生决明六钱二诊：咽中如阻，中脘不舒，筋脉跳动，甚至欲厥，经一月再行。营血久亏，风阳震动。再育阴以涵肝木。|阿胶珠二钱天冬三钱豆蔻花四分潼沙菀盐水炒，三钱丹皮二钱大生地四钱干橘叶一钱五分炒白芍一钱五分煅牡蛎三钱生山药三钱茯苓神各二钱淮小麦五钱|三诊：每至气冲，中脘胀满，按之作痛，甚则汗出。冲气逆上，拟镇坠滋养柔和。|代赭石四钱，煅炙鳖甲四钱生熟草各二分金铃子一钱五分火麻仁三钱煅牡蛎五钱淮小麦五钱橘皮一钱糯稻根四钱白芍酒炒，一钱五分大南枣四枚|四诊：火从上升，则溱溱汗出，头面为甚，足心烙热，经不及期，左肩臂酸痛。冲阳逆上，皆由阴虚木失滋涵。|阿胶珠三钱柏子霜三钱炙甘草四分地骨皮二钱旱莲草三钱煅牡蛎五钱生白芍一钱五分乌贼骨三钱淮小麦五钱南枣三枚女贞子酒炒，三钱糯稻根五钱|五诊：经事一月再期。肝阴愈虚，肝气愈旺，头昏作胀，寐则头汗溱溱，心中震痉，胸膺作胀，咽中如阻，肩臂作酸。宜滋肾养肝，参以凉营。|大生地十两粉丹皮二两生牡蛎八两大天冬三两黑豆衣三两朱茯神三两奎党参四两白归身二两旱莲草三两炙鳖甲十两炒枣仁二两肥玉竹三两炒木瓜二两制首乌五两炒萸肉二两火麻仁三两柏子霜三两甘杞子二两干橘叶二两香附醋炒，二两杭白芍酒炒，三两生熟草各三钱淡黄芩一两五钱女贞子酒炒，三两|加阿胶四两，龟板胶三两，鹿角胶一两，溶化收膏，每晨服一调羹。|