杨幼竹君有一工丁，年五十余岁，患遍身肿，腹鼓胀气。短促，手足疼痛，不能起床，已经半载，皆曰不可救药，一日因诊杨君之病，谈及此病，请余诊视。切其脉弦大而硬，大便闭，小便短赤，知为风中于筋，湿流关节，久之脾胃虚，故湿气乘虚尽聚于中州，致成鼓胀。用枳实白术桂枝附片茯苓泽泻汤治之，服数剂面肿渐消，始终用祛风、除湿、通筋之品，连服数十剂，肿尽消能扶杖行走，脉亦渐和平，遂告痊，盖脉弦大而硬，为脾胃受伤，脾胃伤则中气不转，中气不转故小大便不利，若下之则胃气绝而死矣。|