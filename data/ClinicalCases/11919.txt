曾某之子，流鼻血，三四日不止，昏迷，如用纸条子塞鼻，就成血条子。|百草霜三钱侧柏叶三钱鲜荷叶一张白芍二两枯芩人分生地三钱枳壳五分牛膝五钱银花三钱辛夷二钱甘草二钱|二付，服一付即愈。|李俊注：此鼻衄也。肺开窍于鼻，阳明之脉侠鼻。《百病始生篇》曰：阳络伤则血外溢，血外溢则衄血，是论其经脉所至及渗出之窍，则属于肺胃二经。《海论》言：冲脉为十二经之海，冲脉至则十二经无不至。是衄之甚者，又无不连及冲脉。《至真要大论》曰：少阴之复，郁冒不知人。又曰：诸热瞀瘛，皆属于火。瞀与郁冒皆昏迷之象。盖火热之气乱于上，而神明忽失所主也。《六元纪大论》曰：木郁之发，目不识人，缘风木之藏，喜畅恶郁，郁则鼓动以逞其势至暴。凡冲逆之势甚者，莫非肝为之厉，故《阴阳应象大论》以天地之疚风名之，此症血热阳躁，神不内恬，君主之官方苦自乱，更何堪母邪之助疟。是其神志之昏迷，又为木火之气偏盛而属于心与肝者也。|木火之气主升，偏盛则肺令不行，降负于升，血气遂并上，故重用白芍以平其冲逆，牛膝从血分散结下行，枳壳从气分破滞下行，为之佐使，则过者可折，而强者可泻矣。惟心主血，故用生地补阴凉血，惟火克金，故用银、芩清肺经气分，侧柏清肺金血分，以抵于平，此皆所谓逆者正治也；鲜荷叶升清气以散头目之瘀，百草霜止诸血以散风火之标，辛夷宣肺气以复天德之常，则所谓从者反治，又所谓肝欲散，急食辛以散之也。至于肝苦急，宜食甘，治上者，制以缓，皆有用甘草之义焉。|血气并于上，则头面血气之壅滞可知，惟轻清轻畅之品可以散而去之，白芍、牛膝未能胜此任也。《玉机真藏论》曰：其高者，因而越之是已。盖上窍不开则交通不表，恶露不发，肝木之气终不能调畅，故守者、行者、上者、下者皆有相辅而行之妙，未可或缺也。|肝郁下迫，里急后重者，宜平肝而通庚金，以折其郁气；肝郁上迫而气涌血溢者，宜平肝而通辛金，以散其郁气，上下虽不同而调和金木则一，此本方用辛夷之义也。|病无口渴及中焦痞滞等象，足征气分热轻，脾胃尚和，无须顾虑，惟用甘草以缓之，缓中即所以缓肝也。|