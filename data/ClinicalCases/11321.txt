0303
朱右。产后未满百日，虚寒虚热，早轻暮重，已有匝月，纳少便溏，形瘦色萎，且有咳嗽，自汗盗汗，脉濡滑无力，舌苔淡白。此卫虚失于外护，营虚失于内守，脾弱土不生金，虚阳逼津液而外泄也，蓐劳渐著，恐难完璧。姑拟黄芪建中汤合二加龙骨汤加味。|清炙黄芪三钱炒白芍二钱清炙草六分川桂枝五分牡蛎四钱花龙骨三钱米炒於术三钱云茯苓三钱炒淮药三钱炒川贝二钱浮小麦四钱熟附片八分|二诊：前投黄芪建中二加龙骨，寒热较轻，自汗盗汗亦减，虽属佳境，无如昔日所服之剂，滋阴太过，中土受戕，清气不升，大便溏薄，纳少色萎，腹痛隐隐。左脉细弱，右脉濡迟，阳陷入阴，命火式微。脉诀云：阳陷入阴精血弱，白头犹可少年愁。殊可虑也，再守原方加入益火生土之品，冀望中土强健，大便结实为要着。|清炙黄芪三钱炒白芍一钱五分清炙草六分熟附片八分牡蛎三钱花龙骨三钱炒淮药三钱米炒於术三钱云苓三钱大砂仁研，六分炒补骨脂一钱五分煨益智一钱五分浮小麦四钱|三诊：寒热轻，虚汗减，便溏亦有结意，而咳嗽痰多，纳谷衰少，形瘦色萎，舌光无苔，脉来濡细，幸无数象。脾弱土不生金，肺虚灌溉无权，仍拟建立中气，培补脾土，能得谷食加增，不生枝节，庶可转危为安。|炒潞党参三钱清炙黄芪二钱炒白芍一钱五分清炙草六分熟附片八分左牡蛎四钱花龙骨三钱米炒於术三钱炒淮药三钱炒川贝二钱大砂仁研，五分陈广皮一钱浮小麦四钱红枣五枚|