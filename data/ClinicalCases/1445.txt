0000
No Doctor Name|余奶奶。风湿疫疠之邪，客于上焦，大头瘟头面肿红焮痛，身热呕恶，口干不多饮。舌苔粉白而腻，脉象濡滑而数。邪势正在鸱张，虑其增剧，急宜普济消毒饮加减，尚希明正。|薄荷叶八分生草节五分金银花三钱天花粉三钱熟牛蒡二钱川雅连五分生赤芍二钱轻马勃八分苦桔梗一钱炙僵蚕三钱板蓝根三钱鲜竹茹二钱活芦根一尺连翘壳三钱|二诊：大头瘟头面肿红焮痛，昨投普济消毒饮加减，呕恶渐止，口干亦止，形寒身热，时轻时剧，咳痰不爽，胸闷气粗。舌苔粉白而腻，脉象濡滑而数。风温疫疠之邪，客于上焦，肺胃宣化失司，还虑变迁。既见效机，仍守原法出入。|薄荷叶八分熟大力子二钱荆芥穗一钱银柴胡一钱生草节六分苦桔梗一钱轻马勃八分象贝母三钱金银花三钱连翘壳三钱炙僵蚕三钱京赤芍二钱板蓝根三钱鲜竹茹钱半|袁左。厥少之火上升，风温疫疠之邪外乘，始由耳疳起见，继则瘟毒漫肿疼痛，寒热晚甚。虑其增剧，姑拟普济消毒饮加减。|薄荷叶八分熟牛蒡二钱生赤芍二钱生甘草五分金银花三钱炙姜蚕二钱苦桔梗一钱连翘壳三钱轻马勃八分黑山栀二钱大贝母三钱板蓝根二钱鲜竹茹钱半|外敷如意散、玉露散，内用金丝荷叶汁，加冰片。|