0601
病者：镜轩之幼女，三岁，乃余之侄女也。|病名：隐疹（风诊）|原因：染患冬温，邪入三阴经，腠理固秘，疹毒塞于血络，隐隐不透症。|证候：初觉发热恶寒，遂即泄泻腹痛，不食，嗜卧，但欲寐，渴不多饮，肤含隐隐红痕不透，咳呛喘促，乃为阴证。|诊断：脉沉细无力，是三阴之肺也，肺经曰：无力里虚，盖人之气，通天地之气，天地之气行于阳，则辟而晓；行于阴则盍而夜，故人之气行于阳，则动而寤；行于阴，则静而寐。病者嗜卧，但欲寐，邪客于阴经也，明矣。阴伤故泄泻腹痛，邪入里而又逼阳于表，故发热喘促，又兼腠理滞塞，毛孔不宣，使诊毒不得透发而退，气虚之必然也。章虚谷曰：隐疹不透者，中气虚也，邪在阴经，速用培元温中之剂，宣发血则透，检阅服过之方，皆主解毒凉表，无效。法当通里邪，以解表热，俟疹色宣活，再遵章氏培元温中之品，而气血得暖，必安。|疗法：仿伤寒少阴证，用麻黄附子细辛汤一剂，取其辛温透络，通少阴之表，再服人参加附子煎汤，用其温中助气，驱三阴之邪。|处方：麻黄钱，密炙细辛五分附子八分，淡净|又方：人参钱附子五分，淡净|结果：服前方一贴，微汗出，目开喘息，疹色稍活，又煎二方，频频灌之，三日内，其病如揭矣。|