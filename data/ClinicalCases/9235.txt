抱灵居士|赵五，足膝赤肿热痛，鼻红，大便溏泻，一日三次。或以独活寄生汤不效，又以寒湿治之，或洗或熨，偏身即不能动，咳亦牵痛。予诊之，脉滑数，此湿热有痰也。以导痰汤加羌、防、以神通汤吐痰无数，肩背痛除，嗽不牵痛；以桂枝汤加祛风之药，手足左右相移痛，足底亦痛；以指迷茯苓丸加独活、木通下其痰，足底顿愈；以当归拈痛散，痛止。后虽移于上下左右，以此方加减而大愈。以丸药一料调理，六味丸加麦、味、杜、牛、萆薢、枸杞、萎蕤熬膏代蜜为丸。|