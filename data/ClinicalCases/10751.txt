0301
范。脾土先虚，湿邪留滞，水谷之液，不能化为营血，乘奇脉之虚，下注而为带下。其发于经水之前者，因冲任气动，则奇脉亦因之下陷也。右关脉弦，中气不旺，左脉软弱，右见数大，舌质偏红，乃营血不足。虚火易动之体，滋养肝肾，统摄奇经，此调经固本，一定之法。惟此证宜培脾利湿，兼固带脉，乃与病机有裨。|党参於术茯苓炙甘草生地白芍归身淮山药木香砂仁川柏苡仁牡蛎沙苑杞子川断菟丝子银杏炒香，打碎，绞汁，冲入煎汁熬收，烊入阿胶三两，白蜜十两收膏。空心陈皮汤送下。|另：威喜丸封髓丹等分空心开水送下。|王。脾虚湿陷，乘虚下注奇脉。带下不已，阴液枯损，渐生内热，神倦纳少，脉象虚细，有肝脾两损之虑。当清阴健脾，两法兼用。|野於术炙柏片砂仁苡仁白茯苓广陈皮牡蛎生地炭菟丝子金狗脊白薇银杏椿白皮/|