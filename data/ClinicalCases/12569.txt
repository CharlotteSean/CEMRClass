0601
周祥记之女，年十岁。民国十八年七月六日诊。|病名：暑温热厥。|原因：暑气壅遏清窍。发为热厥，病起三日。|证候：目瞪神呆，口噤不语，壮热无汗，体温一百零三度，虚里穴动跃颇剧。|诊断：脉伏，舌短口噤牙关紧急，此乃暑热内闭，因之厥逆。|疗法：清热解毒，开闭通腑。|处方：犀角三分鲜生地八钱生大黄三钱川连一钱黄芩二钱金汁水一两鲜石菖蒲一钱安宫牛黄丸一粒研灌|次诊：七月七日。昨服药后，曾厥二次，醒后目清流动，口不能言，便闭，体温九十九度。脉象滑数，舌苔黄厚腻。用表里双解法。|次方：淡豆豉三钱枳实一钱焦山栀三钱淡竹沥一两冲连翘三钱鲜石菖蒲一钱安宫牛黄丸一粒去壳研灌|三诊：七月八日。身热方退，猝闻爆竹之声。骤受震惊。因而神昏复厥。目闭不语。舌苔黄腻。脉弦数。尺泽洪大，虚里动跃又剧。体温升至一百零三度。大便解后复闭。用清热熄风法。|三方：叶氏神犀丹一粒研灌鲜竹叶二钱羚羊角片三分生石膏八钱知母四钱益元散四钱|四诊：七月九日。热退神清。舌苔黄腻，便闭。脉缓，用清化气分余湿。兼佐润燥。|四方：桑叶三钱丹皮二钱橘红一钱仙半夏二钱茯神四钱枳实一钱竹茹三钱益元散四钱全瓜蒌四钱玄参五钱鲜金钗四钱|效果：服后便解，痰湿未清。拟吴鞠通三仁汤。加大腹皮，茵陈，连翘服二剂湿化渐愈。|炳按：暑热内闭转厥，先用清热开闭，继下结热宿垢，兼清热熄风，立治暑厥之一例。|