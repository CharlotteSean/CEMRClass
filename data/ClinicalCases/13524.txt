陈姓子，年甫四龄，患身热泄泻，肢末厥冷。医以姜、附、苓、术、木瓜、扁豆补涩之药，而肢厥愈甚，身热不退，唇红舌干，口气蒸手，目则微露一线，黑睛翻上，此明是热极厥生之证。古人谓，热深厥亦深也。遂与柴胡、白芍、枳实、黄连、泽泻、甘草，煎服后，神气稍醒，厥亦略回，再服，气亦平，泻亦稍疏。次晨复诊，知药已获效，但脉仍沉数，身热尚未退清，口渴嗜饮，仍以原方加花粉，连进二帖而愈。|按：寒热二厥，其脉与证，天渊之异，临证自宜分辨，每见医者一见手足厥冷之症，便投姜、附、四逆、理中，不辨阴阳即寒热也，即作寒治，误人匪浅。|又按：此证是传经之厥，由内热亢极，有阳无阴，血脉不通，四肢路远，故厥先见于肢，但阴厥之至极，则热亦极，故热传厥阴，而见厥多热少，则病进，热多厥少，则病退。若直中之厥，其厥面惨而晦，食则不思，手则厥冷，|