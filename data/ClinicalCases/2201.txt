0000
方维祺君之母，年五十岁。八月六日诊。|病名：郁气夹滞下痢。|原因：素有肝郁气滞，兼伏暑湿，酝酿成痢。|证候：便痢赤白，腹痛后重，内热胃呆。|诊断：脉清不扬，舌苔黄腻。暑湿积滞，夹气成痢证也。|疗法：疏气清肠消滞，仿张洁古芍药汤法治之。|处方：枳壳一钱槟榔三钱油木香一钱油当归三钱葛根三钱川连一钱桃仁五钱赤芍三钱郁李仁肉四钱全瓜蒌五钱银花炭三钱炒黄芩三钱|次诊：八月七日。舌苔薄黄。腹痛已止，便痢亦减，后重未已，胸满，脉弦，治宜清痢导滞。|次方：莱菔子三钱当归三钱赤芍三钱川连一钱黄芩一钱白头翁三钱北秦皮三钱桃仁三钱郁李仁肉五钱槟榔三钱广木香一钱枳实一钱|三诊：八月八日，胸满不舒，便痢虽差，后重未已，脉缓舌红，根苔黄。用升清化浊法。|三方：当归三钱白芍五钱香附三钱川连一钱葛根三钱炒山楂三钱枳壳一钱独活一钱半生茅术三钱防风钱半升麻炭一钱半天花粉六钱|四诊：八月九日。便痢减，后重未已，脉软，舌淡苔薄黄，仍宗升清化浊法。|四方：生黄芪三钱防风一钱半炒茅术三钱川连一钱山楂炭三钱枳壳一钱天花粉四钱白芍三钱地榆炭三钱银花炭三钱葛根三钱|五诊：八月十一日。下痢止。胃未苏，胸满，脉缓，舌红苔薄，当用苏胃化滞法善后。|五方：川石斛三钱生谷芽八钱米仁一两六神曲三钱香附二钱扁豆花一钱茉莉花一钱炒白芍三钱炙甘草一钱泽泻三钱鲜佛手三钱|效果：服药后，胃苏胸畅，静养旬日全愈。|炳按：本案前后立法甚佳，方分似嫌过重，体强者，尚须酌用，体弱者，更不胜任。|