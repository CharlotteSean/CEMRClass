某，阴血久虚，肝阳升腾无制，销烁肺阴，金受火刑，清肃无权。咳呛内热，口干头眩，卧难着右，居经不行，已三阅月，脉来细弦而数，势已入损。治宜养血清肝，兼肃肺气。|冬青子三钱生白芍一钱五分甜杏仁三钱左牡蛎四钱生甘草五分甜川贝三钱瓜蒌皮三钱川石斛三钱北沙参四钱冬瓜子四钱|二诊，肝阳升腾之势渐平，胃气下降，内热口干较前已减，惟咳呛头眩，卧难着右，居经不行，已三阅月，肺阴久虚，清肃无权，脉弦略退，细数如常。宜宗前法进治。|冬青子三钱生白芍一钱五分川贝母三钱瓜蒌皮三钱甜杏仁三钱北沙参四钱生甘草五分生谷芽四钱冬瓜子四钱广皮白五分黑料豆三钱川石斛三钱鲜竹茹一钱|