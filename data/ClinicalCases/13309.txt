0602
协镇王厚山之独子，年十二。春间患疥疮，夏至后发渴多饮，水皆从毫毛出，夜臣床席，如浸水中，所著小衣，夜常湿透，立地三五言时，足印水迹。先请张小亭、王植三医治罔效。延一月余，植三荐余治，切其脉浮缓无力，形浮肿，色皎白，水从疮口出，按其腹软而满，惟胸次甚坚，问其溲，短而少。余知其支饮变溢饮也。以水从肤乳出，故腹不甚胀；因水渗皮肤，故肌常清而恶风寒，且常着湿衣，体不能温。厚山问曰：“此症可能治否？”余曰可。厚山握余手再四诘问，余笑曰：“大人因何焦急如是？”左右相告云，因诸名医皆不识其病名，且治多不效，故大人重托先生医治也。厚山又问几日可愈。缘时在初秋，如此常着湿衣，恐复受寒凉，病上加病也。余曰：“请毋虑，余家行医六世，未尝以术惊人，惟亦不敢漫为担保，今之病大约服八剂药，八日后可愈。”厚山又问毕竟此为何症？余曰：“支饮症”，余乃开方，方用桑皮、腹皮、猪苓、泽泻、厚朴、车前、川柏、牛膝、牵牛子，嘱服二剂后，至第三日再诊。诊时见其肩臂上水不流出，面部缺盆肿已退，照前方去泽泻、牵牛，加葶苈、制军，又二剂。第五日往诊，腹肿已退，胸膈尚满。按之甚坚，乃支饮之根未去也。照前方再去制大黄、猪苓，加芫花、防己，又二剂，足肿亦退，惟膈满不除。第七日去川柏、牛膝、加附子、甘遂，二剂，方去其支饮之根，膈满尽除而愈。第九日厚山再拜而谢曰：“先生真神医也。”为之调理病后，用芪术桂苓等十余日，疥亦痊矣。|