0000
紫粉弄李福山之甥女，归宁父母，忽形寒壮热，头痛如劈。其舅之友绍一西医，头部用冰冷罩法，腹部用热汤焐，谓病情重要，名脑膜炎。始则神识清楚，渐至狂躁不宁，糊语直喊，弃衣登高，其力之大，虽藏获辈莫能制之。病已五日，忽深夜叩门，急邀诊治，并谓：君之用药，素信实在，请急以石膏重剂拯之。余云：用药方针，诊后再定。及闻其语音之响，察其神色之暴，脉搏沉郁，舌苔白腻，一派体实病实，欲达不得之象。断不能迎合尊意，遽用凉药。欲停西药，则其友强执不能。并服中药，则恐有药力相反之处。为一时权宜之计，令其中西药石一律暂停，及头上之冰冷罩，腹部之热水，亦撤去不用，专以热烧酒和飞面滚擦胸部。翌晨神志较清，狂躁略定，即令用牛黄清心丸一粒，分两次服。并以牛蒡、夕利、紫苑、杏仁、象贝、枳壳、郁金、干菖蒲、莱菔子、紫贝、连翘、车前、泽泻、枇杷叶等付之。药后神识大清，热度大减。复诊又值经至，乃用荆芥、夕利、赤芍、杏仁、象贝、枳壳、丹参、延胡索、茺蔚、泽泻、枇杷叶。连服两剂，诸恙安和。病者忽私食粽子两枚，又致壮热，腹痛如绞，乃用苏梗、牛蒡、赤芍、夕利、象贝、半夏、青皮、槟榔、莱菔子、赤苓、泽泻。连服数剂，宿垢畅下，热亦和淡。忽又邀诊，谓前为西医烫伤腹肌，巨腐成片，痛不可言，转辗床褥。良以重病之后，经比剧痛，阴液大伤。外用白膏药、生肌散，内服鲜金斛、桑叶、丹皮、银花、连翘、土贝、石决明、茯神、通草、芦根，旬余日始得完口。原此病之肇端，温邪郁渴，痰滞交阻，在初起时可从透表导滞而解。彼仅以头痛过甚，目为脑膜炎，强以冰冷块抑渴，乃致邪不外泄，而酿成剧变。幸青年正气充足，尚能胜任耳。|