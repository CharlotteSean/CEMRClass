0300
曾治李符山之妻，午膳后，闻夫舟覆，怒气填胸。忽患血崩，四肢作逆，痰涎上涌。促骑求诊，按之六脉沉小，惟左关尺细数无伦。乃与逍遥散，加黑山栀、黑侧柏、黑姜炭各三钱，炒黑马通即干马粪，收贮经年者佳，五钱，桔梗、枳壳、半夏各二钱，白蔻一钱，为细末调药水，服一剂。吐出痰涎碗许，神志稍清，明晨进稀粥一碗。惟左乳胁胀痛，寒热往来，欲呕不呕，四肢困倦。予曰：“此肝火炽盛，中州不运。”遂与六君子汤加柴胡、栀仁、芥穗而诸症顿退，惟血崩时下。其夫归家谢曰：“拙荆恐肝火未息，先生用凉血之药可乎？”予曰：“不可。此乃心肝脾三经血弱气虚，宜服补中益气汤，补脾土，脾统血也。”连服四剂而崩止。乃与鹿茸鞭加于六味地黄丸内，兼服前汤，而元气复，明年四十八双生。|