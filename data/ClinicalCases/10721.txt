季右，年三十，宁波。肝气郁滞，胃受其侮，荣血滞而流行不畅，经事愆期，乳中结核胀痛，头晕目花，白带淋漓，屡服平肝养血通瘀之品，胀痛依然，拟柔肝和胃治之。|逍遥丸包粉归身阿胶珠包云茯苓制女贞子各三钱土炒白芍土炒白术炒枳壳制香附各钱半炒川芎一钱淡吴萸六分绿萼梅五分|本证治末：季妇之夫，为中药肆职员，因经停，自服茺蔚、延胡、三棱、莪术之品，经不至而乳愈胀痛，服前方二剂，经通乳块亦消。|方义说明：大凡血之不通，气为之滞也。经曰：气为血帅，气行则血亦行。经之不来，血之郁也。乳之作胀，气之结也。徒攻其血，愈伤其气。今用逍遥丸，解肝之郁，以理其气，四物去地加阿胶，以养其血，云苓、白术、枳壳、香附和气化湿，用吴萸以温养之，萼梅以疏达之，自然取效。|