0303
赵姓妇，年十八，生一女，产下即晕绝，汗大出而目上窜，昏厥不知人，急召余诊。余曰：此败血冲于胃经也。猝不及药。急令先用醋三斤置甑内，以铁秤锤一个，用炭火内煅通红，置产妇前淬之，令口鼻皆受之。烟气薰入，少顷，汗收目开神定，复以童便灌之。方用当归四钱，川芎二钱，桃仁、延胡索、蒲黄、五灵脂各一钱，姜炭八分，炒黑荆芥三钱，百草霜一钱，煎服即愈。不知者以为有起死回生之术。其实古人原有此法。余亦不过效颦而已。病似虽危，治之极易，人人得而为之也。|