俞女，十九，患月信不调，不时气逆冲胸，迷闷呕吐，甚至神昏发厥，脉大而涩，证似木乘土。因脉不合症，视其面色，并无忧怒之形，缘询病起几时，自述前岁饮井水停经，旋起腹胀，后经通而气冲之病作矣。予既得其情，即处一方，以温经逐瘀利气三法并施。|炮姜八分归尾二钱，酒润艾叶一钱五分大黄三钱，酒润迟入枳实一钱五分延胡索一钱五分香附二钱橘皮一钱桃仁二钱红花一钱|时适行经之期，服两剂，所下瘀块甚多，胸宽腹和，不知病之去向矣；惟觉形软，诊其脉无涩大之象，三载沉疴，应手取效，下法不可不知。改调补气血方，母女不胜欣悦而返。|