0000
丁左，年三十余，住沙塘营，业农。丁丑八月七日诊：劳力伤中，疟以截止，转成疟鼓。少腹坚满，食入脘阻，溲黄便薄，湿热袭脾，脉数腹灼，其热甚炽。滑石五钱，赤白苓五钱，泽泻四钱，青陈皮二钱，大腹皮三钱，煨木香钱半，淡芩炭二钱，川楝子五钱、软柴胡六分，夜明砂七钱，冬白术二钱，刘寄奴四钱，车前子五钱，三白草四钱。另楮叶七十片、陈麦秸三两，煎汤代水。另鸡内金五钱，雄精二分，辰砂一分半，研末，茅根二两煎汤送服。三剂。鼓胀大退，原方增损，忌口，愈。|