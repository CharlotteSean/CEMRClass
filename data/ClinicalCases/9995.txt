0109
王左。肾为阴主藏精，肝为阳主疏泄，肾之阴虚则精不藏，肝之阳强则气不固。久病气阴皆虚，精不能藏，不时滑泄。少阴为开合之枢，枢病则开合失度，往来寒热。肾主骨，骨髓空虚，腰酸足软。大便艰难，以藏阴愈亏，则府阳愈燥也。脉虚形虚，虚损之证，何易言治。且先固摄其下，以节其流。|炒熟地三钱煅牡蛎四钱菟丝子盐水炒，三钱潼沙苑三钱厚杜仲三钱煅龙骨三钱补骨脂盐水炒，三钱生山药三钱奎党参三钱剪芡实三钱甘杞子三钱莲子肉三钱|二诊：摄肾固精，精气稍固，饮食略为馨旺。但精髓空虚，开合失度，藏阳不足以济燥金，倏寒倏热，大便旬日不行，阳升筋掣，脉形虚大。前法参滋润养藏。|生地姜汁炒，三钱杞子三钱炙熟地二钱龙骨五钱，煅补骨脂三钱鲜苁蓉八钱潼沙苑盐水炒，三钱天麦冬各一钱五分金樱子去核，三钱萸肉三钱火麻仁三钱莲须一钱|三诊：滋肾固精养藏，大便颇通，滑泄之期稍远，胃纳略觉馨旺。脉神较振。药既应手，无用更章。|生熟地各二钱龙骨三钱，煅萸肉二钱牡蛎五钱，煅归身一钱五分台参须另煎冲，一钱苁蓉二钱杜仲三钱杞子三钱山药四钱潼沙苑盐水炒，三钱莲须一钱|四诊：遗泄渐疏，大便艰难较润，往来寒热亦定。从效方再展一筹。|大熟地五钱人参须另煎冲，一钱酒炒归身二钱干苁蓉三钱生于术二钱沙苑子盐水炒，三钱炒枣仁三钱，打朱茯神三钱甘杞子三钱山萸肉二钱煅龙骨三钱煅牡蛎五钱|五诊：脉虽细弱，渐觉有神，形色亦渐华泽。然遗泄有时仍作。还是肾气不固。再为固补。|大兼条参另煎冲，一钱茯神三钱潼沙苑盐水炒，三钱大熟地五钱生于术一钱干苁蓉三钱补骨脂三钱煅牡蛎五钱煅龙骨三钱菟丝子盐水炒，三钱湘莲肉三钱淮山药三钱|六诊：饭食坚硬，损伤脾土，食入时觉胀满。虚损之证，全凭上药温养，脾土不运，安能峻补。从此宜慎食物。|于术土炒，二钱真建曲二钱奎党参二钱砂仁四分，后入陈皮一钱连皮苓三钱南查炭三钱焦枳实四分焦麦芽二钱|七诊：胀满已舒，舒则嗳噫。阳明既虚，客气上逆也。|奎党参三钱旋复花包，一钱五分橘皮一钱茯苓三钱姜渣六分代赭石三钱制半夏一钱五分炒竹茹一钱黑大枣二枚|八诊：脾胃气弱，旬日之后，健运不复。拟六君出入。|小兼条参另煎冲，一钱半夏曲炒，一钱五分茯苓三钱砂仁壳五分土炒于术一钱广陈皮一钱广木香二分生熟甘草各二分生熟谷芽各一钱五分|九诊：脾胃稍得健运。脾土以阳为用，前法再参温补下焦。|奎党参二钱白茯苓三钱菟丝子三钱炒山药三钱甘杞子三钱生于术一钱五分补骨脂三钱砂仁末四分，后入生熟谷芽各一钱|十诊：中焦受气，受谷气也。少火生气，以蒸变于下，气生于上也。中州运化呆钝。良由蒸变无力，谷难化气。再益阴中之阳，以助少火之蒸化。|台参须另煎冲，一钱生于术二钱破故纸盐水炒，三钱甘杞子三钱菟丝子盐水炒，三钱煨益智八分潼沙苑盐水炒，三钱湘莲肉三钱茯神三钱|