0602
黄境芳子，五岁，潮热，腹膨，泄泻，目生膜，项生核。先用清热、疏肝、理脾之剂，热退、泻止。反复再三，左目退出，右目已坏，项核渐大。手、足、胸、背结核五六块，坚硬不痛。半年后，项始溃，内服参苓白术散去砂仁，加白芍，外贴洪少冈膏药。至次年手足皆溃，无内症，再与黄芪内托散，数服竟得收功。始知无辜疳亦有溃者。儿得保全，在治之先后得宜|