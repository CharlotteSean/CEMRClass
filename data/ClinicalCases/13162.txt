0602
余于岁癸丑北上，到会馆，适陈是痠幼郎脾泻将慢，付予治。问曰：曾服参否？是痠曰：如服一分，便爬上了壁。予心以为南北或亦有异，转思初到都门，恐孟浪来消。以六君子汤去人参，连服二剂，了无一效。辞接别医，良久，一医拥舆至馆，去后予请所发剂视之，剂属消导。因问彼何人斯，是痠曰：此名震京都之郑小儿科也。予曰：久泻将慢，尚可再用消导之药，用之命不可知矣。乃止。予便不以是痠之言为正，确用六君子汤，倍加人参，且补加附子五分，两服即愈。是痠叹曰：素闻妙手，今果然矣。此辨色审窍，勿以人言为信之一验也。|