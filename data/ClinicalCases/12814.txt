佚名|唐绍义女公子。痧子后寒热往来，如疟疾之状，已延两月有余，咳嗽咯痰不爽，耳聋失聪，神疲肢倦，舌质红，苔薄黄，形肉消瘦，脉象濡小而数。气阴两伤，余邪留恋募原，营卫循序失常。渴喜热饮，挟湿故也。脉症参合，渐入痧痨一途。拟清养肺胃，以撤伏匿；调和营卫，而化痰湿。|南沙参三钱密炙黄芪二钱清炙草五分抱茯神三钱炙远志一钱炒黑荆芥八分肥玉竹二钱炙鳖甲二钱仙半夏钱半桑叶皮水炙各钱半川象贝各二钱甜光杏三钱密姜两小片红枣四枚另香谷芽露四两枇杷叶露四两，二味后入|渍形以为汗法：|生黄芪五钱熟附片八分软柴胡钱半生甘草钱半炙鳖甲四钱西秦艽二钱净蝉衣钱半荆芥穗钱半|上药煎水，温蒸肌肤，每日一次。|二诊：昨进清养肺阴，以撤伏匿；调和营卫，而化痰湿之剂，热度略减，咯痰不爽，耳聋失聪，神疲嗜卧，形肉消瘦，舌质红，苔薄腻而黄，脉濡小而数。卫虚失于外护，营虚失于内守，余邪痰湿逗留肺胃，清肃之令不行，还虑虚中生波。前方尚觉合度，仍守原意出入。|南沙参三钱吉林参须八分炒黑荆芥八分抱茯神三钱炙远志一钱广橘白一钱桑叶皮水炙，各钱半鲜竹茹二钱肥玉竹二钱川象贝各二钱甜光杏三钱冬瓜子三钱生熟谷芽各三钱|枇杷叶露后入，四两|三诊：痧子后寒热不解，已有两月之久，咳痰不爽，耳聋失聪，渴喜热饮，形瘦时寐，寐多醒少，舌质红，苔干白而腻，脉象濡小而数，左脉虚弦。杳不纳谷，卫虚失于外护则寒，营虚失于内守则热，肺虚则咳嗽，胃弱则不纳。仲圣云：少阴病，但欲寐。卫阳入阴不得外返则多寐；虚阳外越则头额多汗也。种种见症，颇虚正不支持，致阴阳脱离之变，勉拟助阳益阴，和胃化痰，尽人以冀天佑。|吉林人参一钱熟附片四分炙鳖甲三钱抱茯神三钱炙远志一钱嫩白薇钱半川象贝各二钱甜光杏三钱广橘白一钱清童便冲服，一杯香稻叶露四两枇杷叶露四两野蔷薇露四|