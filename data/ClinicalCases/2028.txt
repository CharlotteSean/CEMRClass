0000
都。湿热下注而为垢痢，红白兼作。惟向患留瘀腹胀，刻因气机下陷，瘀热并入膀胱，小便淋涩，少腹窒滞。近更神昏谵语，舌蹇目暗，脉象弦数右硬，舌苔晦浊底绛。瘀热下阻于腑，上熏及脏，盖挟浊痰蒙扰心胞，已属难治之病。况直视目盲，太阳经气不通，尤为危证。急则治标，先与泄浊通腑。|归尾赤芍桃仁延胡索木香砂仁郁金丹参木通海金砂鲜生地干菖蒲朱灯心竹叶藕煎汤代水真西珀另研，冲服|二诊：前方去归尾、菖蒲、西珀，加全当归、枳壳。|三诊：病势渐轻，滞痢未止。舌苔黄浊罩灰。肠胃垢浊之邪，尚未清泄。舌底有紫斑，小便涩痛不畅。瘀热阻于膀胱者，仍未通行。新邪与宿瘀交阻，调理殊非容易。再与化浊导瘀，两法兼用。|川广郁金各归尾泽兰叶枳实丹皮茯苓皮扁蓄木香蔻仁黑山栀牛膝梢鲜藕荸荠芽二味煎汤代水|