余十一少爷。感受时气之邪，挟湿滞内阻，太阳太阴为病，清不升而浊不降，以致寒热头胀，有汗不解，胸闷不思饮食，大便溏泄，小溲短赤，脉象浮濡而滑。恙势正在鸱张，虑其缠绵增剧。急拟疏解和中，而化湿滞。|炒豆豉三钱荆芥穗一钱藿香梗一钱青防风一钱赤猪苓各三钱青皮一钱腹皮二钱桔梗一钱六神曲三钱楂炭三钱炒车前子三钱炒苡仁四钱荷叶一角|二诊：太阳之邪已解，寒热已退，惟胸闷不舒，腑行溏薄，小溲短少，纳谷无味，脉象濡滑。湿热滞未楚，脾胃不和，清不升而浊不降也。宜和中化滞，分利阴阳。|煨葛根一钱藿香梗一钱苦桔梗一钱佩兰叶一钱五分赤猪苓各三钱陈皮一钱大腹皮二钱炒车前子三钱六神曲三钱炒麦芽三钱炒苡仁三钱陈莱菔英三钱干荷叶一角|