0503
罗易道，年三十七，上海。阳明之热内蕴，肝胃之阴素虚，风邪袭入而患牙痈。开刀误治，致为口不能开，牙床骨偏右溃脓，已有二月有余。不痛而痒，骨中痠楚难熬，肩背胸胁，则偏左疼痛，小便频数，良由水不养木，肝火上逆，苔绛脉弦，宜固肾益精，理气和肝治之，冀免烂穿面颊为要。|潼白蒺藜制女珍桑寄生菟丝子巨胜子京元参补中益气丸包，各三钱炒防己川黄柏金橘叶各钱半橘核络各二钱生蛤壳生牡蛎先煎，各一两|二诊：服固肾益精，理气和肝之法后，脓泄已少，牙咬之开合较利，骨节之痛亦减，肝火未清，湿热下注，溺管刺痛，舌苔转为白腻，宜再泄肝之气，分利湿热。|柴胡梢一钱粉萆薢山栀仁细生地生淮药各三钱晚蚕砂飞滑石包，各四钱左秦艽福泽泻各二钱橘核络各钱半川通草八分|本证始末：罗君为禅臣洋行职员，向由伟治，嗣因伟回常，患此症，请医院治，开刀后致成为骨槽风。经伟治三次，即能脓止，咬开，阴复，溺管不痛而愈。|方义说明：此症立方用药，不从标治，用化脓、止痛、解毒、退热为法，而用养阴、疏络、补肾等品，从本治，至补中益气丸一味，非取其补，是用以运行补阴药至上部，直达病所也。第二方用柴胡梢取升寓降之意，晚蚕砂之熄风，秦艽之利筋骨，淮药健脾，佐滑石泽泻通草以化湿，萆薢生地，解毒于营分之中。有微妙之寓意也，所以能见效如神。|