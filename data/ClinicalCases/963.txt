丁东山长郎，典业中缺也，值中秋行赏佳节，豪饮太过，患湿温一候，始则头重，蒸蒸发热，胸■，有白痦布于两膺间。彼宅与渭芳只隔一巷，初以淡渗化湿，舌色全布白苔，中有细黑点一条，症属湿热夹滞，将入膜原之明征耳。叠以前方加川郁金、雅连等不见退步，目珠微晕红，化燥之机虽见，甘凉濡化颇难，进陷胸汤至的，而黄连用至九剂，依然若是。东山夫人素任渭芳，往时调治其次及东山温病，未有或差，极见重也。一日诊毕，曰：先生药可有误否？渭芳屹然，回忆药肆执，吝啬之徒，伪品必多。东山夫人亲至别肆购来真雅连一钱五分，用锤杵碎，撤去前者换之，立时煎服。次晨到舍间，言其药误之实情，夜半热顿退，得微汗而臭。趋而视之，大便亦不溏，舌色浮黄少津，足征乡僻贫民，害于救不及者少，殆于伪药者比比皆是，悲夫！|