又治予八女，年六岁，寒热往来，每于梦中惊叫而醒，爬上人身，且哭且怕，至十余夜，不能瞑目，将合眼即大叫大哭。维时予南署外回，归家妇语以故。余曰：“此为胆虚热乘。”用小柴胡汤去黄芩，未见口苦咽干不用黄苓。加白茯神、远志宁心安神，竹茹开郁，真琥珀定惊。一剂而安。语云：熟读王叔和，不如视证多。信然！|