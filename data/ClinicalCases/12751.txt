抱灵居士|次子，发热流清涕，喷嚏，咳嗽，舌净，以荆防败毒散，热退。次夜热发不应，手足冷，溺赤，便秘，舌微黄，以双解散去硝、黄、麻、术一剂不应；以凉膈散去硝，用熟军不下；以小承气汤用生军，泻紫稀粪，进食，热在额；以竹叶石膏汤、双解散去硝、术、麻，用生军，泻赤沫一蚘；再剂而愈。数日劳力复热，两耳红，头生包，夜咬牙，以双解、柴胡、清肝汤不应；以凉膈散加生军，夜泻十回，衄几点；以犀角地黄汤加芩、连不应；又加生军，泻一淡蚘、溺晕，不渴，足冷；以小承气汤加半夏、滑石泻二次，足热；又一剂，泻赤冻五、七次，白冻一次；以竹叶石膏汤加滑石、薄荷、淮山、木通一剂，热退便秘。数日额冷多汗，溺浑清涕，恶风，人倦，少食，以补中益气汤去升麻，加防风、半夏、云苓、麻仁，烦躁，额冷汗；以炙甘草汤一剂，更衣，溺清；以前方去全归，加附子一剂，汗减，头昏，额尚冷，又加羌活、生姜，额热，进食，目赤，微痛；以补中益气汤加麻黄根、防风，汗全止而愈。|