0502
萧瑞器|周某，忘其年。|病名：阴寒白喉。|原因：素禀阳虚，传染阴毒而发。|症候：喉间初现白点，继则白块满喉，饭粒可进，惟饮水及咽津则痛甚，身微热，四肢厥逆。|诊断：脉沉缓无神，舌苔灰白而滑，如结痂状。此即金匮阴毒之为病，咽喉痛，五日可治，七日不可治也。|疗法：非助阳不足以破阴，故用附姜之辛热为君，佐以炙甘草者，甘平以解毒，使以童便，速驱喉毒从下而泄也。|处方：蜜炙黑附块三钱川干姜二钱，蜜炙炙甘草一钱童便二大瓢，冲|效果：一剂知，二剂已。|说明：家严瑞器公，自弱冠厌弃科举，究心医学，于伤寒金匮二书确有心得，里■咸称颂之。前清光绪癸未甲申间，吾乡数十百里内，多患阴寒白喉，他医率用表散或清滋，十不一治，家严独得其秘，每用通脉四逆汤奏效，甚者方中用生乌附八钱至一两，连服五六剂七八剂而愈。同道中莫不骇为奇异，一遇上症，咸逊谢推荐。计当时经手治愈者，不下数十百人。伯章自行医以来，经验他种白喉极多，独于以上阴寒剧症，未曾一见，不审当日何以若此之多，而家严独能于仲景伤寒方中探骊得珠，宜为同辈所叹服也。/|