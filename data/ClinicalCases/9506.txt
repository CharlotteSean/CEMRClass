参军吴元丰女，年十八岁，右足跟生琉璃疽，形如枣栗，自用红灵丹、太乙膏敷贴，拔出清水作痛。此女形肥，体质素禀薄弱，又当近出阁之时，其家畏请外科，恐其妄施针割，致成大患，召余诊治。余审其所流清水，不能成脓，用大剂温补托脓、宣通壅滞之剂，外用白降拔毒散敷之得脓，二三日脓尽，用生肌定痛散敷之而愈。余素不谙外科，因向年曾为治其虚邪附身殊效，深知为赋禀不厚，气血壅滞，凝注足跟而成。按足跟乃肾经所过之地，依法施治，故获捷效。|高参黄芪熟地当归安桂青木香川芎白芷乳没煅炙草|疽疾属于外治，而究其病情，即内外兼理，毫无差错，诚一通百通耳，寿山。|