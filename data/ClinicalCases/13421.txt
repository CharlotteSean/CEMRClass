0602
姚尔玉郎十二岁，疫兼感寒。予视时己半月矣。脉虚数，与大柴胡汤而愈。越三日，食糖复，迟数天，大汗如雨，济腰而还，遂不语，角弓反张，眼瞒红云。然舌燥，苔皆化血水而出。内出润舌。予投以滋阴药一帖，继饮雪水而毙。虎墩南庄一人病疫，舌苔浮起，内出润舌。但脉不应指，言语不明，辞未用药。越一日卒。须知此二证皆可治，生脉散证也。凡外感时疫，舌干而死者，不可治。以其阴阳皆绝也。舌润而死者，皆可治，以其阴气犹存。尚可以配补阳之药。此医失补之过也。此证一不语，一语不明者，神气不足也。一角弓反张者，气血不运也。舌苔既浮，润舌已出，邪火渐消，津液渐生。但脉弱而元气不足，无接济之力，苏而不苏，故复死也。若服以生脉散之类，自可阳生阴长，而渐至气血周运，清明思食矣。|