0601
唐女士，十五岁，七月二十四日。|头痛，形寒身热，肌肤干涩，无汗，泛恶欲呕，腹部阵痛，舌苔垢厚，两脉细弦滑数。饮食内伤，暑邪外束。拟以芳香疏化，防其逆传。|陈香薷七分鲜佩兰钱五鲜藿香钱五，三味同后下制厚朴钱五，川连七分同炒制半夏三钱白蔻仁钱五大腹皮三钱，洗净枳壳片钱五，苦梗一钱同炒姜竹茹三钱新会皮钱五鲜煨姜七分苦杏仁三钱，去皮尖大豆卷三钱焦麦芽四钱鲜佛手三钱|太乙玉枢丹二分，研末，小胶管装好，匀两次送下。|二诊，七月二十五日。|药后得汗而诸恙均减，大便已通，小溲不畅，腹痛虽缓，气坠后痛不止，舌苔未化，两脉弦滑。暑邪渐解，积滞未化。再以芳香疏通，防其转痢。|鲜佩兰钱五鲜藿香钱五，同后下制厚朴钱五，川连七分同炒鲜佛手三钱焦麦芽四钱赤苓皮四钱花槟榔三钱鲜煨姜七分生熟赤芍钱五建泻片三钱煨葛根七分保和丸四钱，布包麸枳壳二钱木香梗一钱上上落水沉香末二分白蔻仁末二分，二味同研，胶管装好，匀两次，药送下。|