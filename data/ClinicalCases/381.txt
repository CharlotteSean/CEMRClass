屠采道，年四十余，纱厂机匠。嗜汾酒暨再造丸。丙寅三月患温病，身热。张医进辛凉清透如翘、栀、蒡、蝉、鲜薄荷等，渐发斑疹，而未清营分。延至三候，胸前斑点未泯，嗳气频作，少腹作痛，热在腹部。询知向有肝胃病，湿浊阻窒，气不肃降，脉象数滑，苔如饭粒嚼糜，寐醒自觉舌干欲饮。盖胃为交通之道，湿浊气积窒塞，营络亦痹，故嗳气不饥，二便均秘也。拟降胃通枢，宣痹化湿法。瓜蒌皮四钱，黑山栀三钱，片郁金三钱，豆卷三钱，生薏仁四钱，通草一钱，光杏仁三钱，淡竹叶三钱，益元散五钱，旋复花三钱包，降香五分，霍石斛四钱，丹皮三钱，丹参二钱，木通一钱，辰砂拌，绿豆三钱，更衣丸三钱，蜜汤吞下。另九节菖蒲二分，绿血珀四分，研未，蜜调，开水送服。复诊：服药后，向之停阻脘间者已降，得便如酱，气秽，溲色甚赤，胸斑犹绽，腹右隐隐板痛，左脉弦数，苔如饭糜。温邪由血络而出，痹而不通，厥气亦有阻窒，以致胃失通降。再清肝降胃，宣气分之热，通血络之痹，参以泄浊。全瓜蒌四钱，山栀三钱，广郁金三钱，泡射干一钱，橘核络各一钱，新绛八分，旋复花三钱包，生香附二钱，降香五分，代赭石四钱，金铃子三钱，瓦楞子七钱，丹参二钱，丹皮二钱，紫菀二钱，碧玉散六钱包，另玳瑁六分，藏红花一分，沉香五分，黑白丑各二分，研未，蜜汤调服。三诊：续得便解如酱，右腹之隐痛已减，纳食已能下行，腹部之热未清，斑点之红较淡。脉数未靖，苔如饭糜。伏热留恋血络，有松泄之象，而糟粕浊物留滞于肠。再降胃通痹，清热涤浊。瓜蒌皮三钱，川楝子、山栀仁三钱炒黑，丹皮三钱，丹参二钱，泡射干一钱，通草一钱五分，秦艽三钱，生薏仁五钱，橘核一钱五分，橘叶一钱，瓦楞子五钱，银花五钱，碧玉散五钱，晚蚕沙五钱，降香六分，鲜大青叶五片，另保和丸一钱五分，五香丸五分，苦参子去壳取不碎者五十粒，蜜汤送。四诊：昨日得便，水份多，右腹之隐痛已止，热势亦轻，而腹灼未泯。脉犹弦数，苔如饭糜。温邪挟浊，消铄气阴。再养气液，退热化湿，清肝涤浊。霍石斛三钱，甜杏仁三钱，竹茹三钱，丹皮二钱，丹参二钱，金铃子三钱，薏仁五钱，射干一钱泡，旋复花三钱包，杭白芍三钱，车前子四钱，白薇二钱，娑罗子五钱，鸡内金二钱炙，野蔷薇花一钱五分，荸荠五枚，另小温中丸三钱，加苦参子四十粒，去壳取不碎者，开水送服。翌日改方：苔如欲蜕，上腭布糜。服丸有不适意。去小温中丸，苦参子，加化毒丹四分冲服，另以一分搽于糜处。五诊：舌糜如蜕，上腭犹腐。略进米饮，脘间不舒，腹灼未平，大便酱秽，小溲亦少。脉搏弦而少敛。再清养气阴，导赤增液，化浊退糜。西洋参一钱，金石斛五钱，鲜生地七钱，木通一钱，辰砂拌，生甘草梢七分，淡竹叶三钱，白芍五钱，元参三钱，丹皮二钱，丹参二钱，茯苓三钱，泽泻三钱，金铃子五钱，鲜首乌一两，鲜大青五片，泻叶五分，野蔷薇花一钱，建兰叶一钱。另上廉珠二分，西血珀五分，川贝母五分，玳瑁四分，研细，蜜汤送服。改方：得便。去泻叶，加小温中丸三钱。六诊：上腭白糜未净，舌绛而碎。里热不轻，故肚灼有疮，大便颇艰。脉弦，少柔和。藏阴为伏热所灼，险关未过。再清养气阴，通腑制炎，化糜生肌。西洋参一钱，鲜石斛七钱，淡天冬四钱，鲜生地一两，黑元参三钱，川楝子三钱，炒槐花二钱，全瓜蒌六钱，生甘草梢七分，火麻仁三钱，川黄柏二钱，竹茹三钱，鲜首乌一两鲜地骨皮一两，甘蔗汁三匙。另上廉珠二分，川贝母五分，玳瑁五分，研细未，开水冲服。翌日，因昨服药后如欲泛恶，辍药，觅西宅喉科药吹之。余嘱以地龙，吴萸研未，同面粉调涂足心，布包，引热下行。七诊：上腭之糜已减，舌绛转淡，已布新苔。溲转黄，大便尚艰，腹灼又淡，脉弦不柔。脏阴不充，里热未清。再宜润养，清肝化浊。川石斛四钱，生山药三钱，鲜首乌一两，苁蓉三钱，生谷芽三钱，更衣丸一钱五分，蜜汤送服。服后知饥，粥食加餐。嘱常食黑木耳酱麻油拌。渐愈。|