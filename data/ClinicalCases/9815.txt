0107
扬州张勤甫，痔疮肿痛，下血淋漓，内热口渴。诊脉细数。湿热销灼营阴，血多下溢。治必清化湿热。|炒槐米三钱地榆炭二钱牡丹皮二钱鲜生地八钱赤芍一钱半麦门冬三钱川石斛三钱天花粉三钱冬桑叶一钱半冬瓜子四钱鲜竹茹一钱半|连进五剂，下血即止，痔疮肿痛皆消，内热口渴亦退。惟精神未振，纳谷未旺，此湿热清而胃阴虚也。照前方去槐米、地榆、生地、赤芍、桑叶，加西洋参一钱、杭白芍一钱半、白茯苓二钱、川贝母三钱、广陈皮一钱。又服五剂，即康复如初。|