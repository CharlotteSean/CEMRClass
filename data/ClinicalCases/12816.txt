0601
过允文|胡仲芬令孙，年五岁，住宜兴西察院。|病名：伏热发疹。|原因：伏邪内发，风热外感。|症候：身热咳嗽，口渴神烦，便溏溲赤，痧透未足，热郁不退，苔白而花，舌质干燥。|诊断：脉数，右甚于左，乃伏邪与新感同发，热郁肺络，叠用生津宣透之剂。自二月迄于三月，连透红痧三次，继透白■，色枯不润，进大剂甘寒养液，犹是半枯半润，时灌频溉，疹色方能晶亮。|疗法：重用生津，佐以宣透，沙参、石斛、生地、蔗汁生津为君，桑叶、豆豉、前胡、茅根宣透为臣，川贝、枇杷叶清金肃肺，蒌皮、盐夏宽运中气。惟便溏一症，即不能涩，又不能补，只入扁豆为和中健脾之用。|鲜生地五钱青蔗汁半盅川贝母三钱鲜石斛三钱淡豆豉三钱北沙参三钱冬桑叶二钱青盐夏钱半生扁豆三钱枇杷叶五片，去毛栝蒌皮二钱前胡二钱|先用白茅根二两，去心煎汤代水。|次诊：服二剂，痧回热退。数日后，骤然厥逆，脉弦而滑。此乃乳食不化，生痰阻气，上壅肺气使然，急宜开痰降气。|次方：枳实郁金花槟榔玉枢丹磨冲，各五分鲜菖蒲汁五钱淡竹沥一两姜汁五滴，冲|三诊：煎服半剂，吐出胶痰二块，厥回气平，明日又大热口渴，舌红，脉数而细。治以清热生津，参以化痰。|三方：鲜铁斛三钱川贝三钱花粉三钱鲜生地五钱桑叶二钱老竹黄二钱银花五钱知母三钱杜胆星钱半|四诊：服二剂，热少平，又透痧一身，甚密。再与生津托邪法，热退痧回。后二日复厥，势较轻，即与前方。又吐出胶痰数口，厥回而身又热，复透出痧一身，而津液之枯尤甚，令频灌蔗汁。数日后，发出白■一身，色枯，即与大剂甘寒养液。|四方：铁皮斛五钱北沙参三钱栝蒌皮二钱鲜生地三钱天麦科连心，各三钱青蔗汁半盅，冲生甘草一钱旋复花钱半，包煎|效果：服三剂，白■转润，五剂全亮，又五剂而愈。有患此者他医见其厥，用羚角煎送牛黄丸，服下，未二时即死。|廉按：痧为麻疹之俗称，杭宁绍通称曰瘄，江苏总名曰疹。此案伏热发疹，阴气先伤，较之但感风热发痧者，轻重悬殊。故叠用清透甘凉，症多反复，次方重用开痰降气，末方大剂甘寒救液，均极有力，宜乎厥疾乃瘳。此为痧疹之正法眼藏。|