王。从吐瘀便血后单单腹胀，大腹如臌，其病有类乎血虫。然按血虫乃积瘀不行而后胀，此症乃积瘀大行而后胀。从此思之，其虚实寒热可判然矣。夫肝为藏血之脏，脾为统血之官，肝脾受伤，藏统皆失其职，致积瘀不行，若积瘀大行，其肝脾不更伤乎。故愚以为胀非积瘀，乃阴血既去，阳气无所附丽而生。考古治胀之法，实则通之，虚则补之、摄之，必使脏气渐旺，散漫之气有所归束，方不蹈实实虚虚之戒。若一味攻邪，倘至胃败喘逆，将何法以治之乎。|《金匮》肾气汤去泽泻加于术砂仁|