0302
孙友达室人，住上海。经事一月三次，色紫且黑，易患暗产。近娠二月，恶心欲吐，忽崩成块，阴液大伤，奇经大虚，头晕目花，心悸畏寒，肉■，少寐，子宫下坠，白带连绵，足软无力，种种虚象。今补其不足，填其漏危，病愈育麟，仍宜补托也。生地、萸肉、丹皮、首乌、五味、杜仲、川断、当归头、白芍、菟丝、狗脊、功劳、巴戟、合欢皮、阿胶、枣仁、黄芪、柏子、潼沙苑、鳔胶、丝头灰、血余、子芩、二至、天冬、牛角■、鹿角、墓头回、百草霜、鸡冠花、黑木耳、金樱、龟板胶、石莲、莲房、白及，研末，用桑椹膏八两，猪脊髓八两，蒸捣，龟板胶二两溶化，和丸如桐子大，晒。早晚各服四钱。一料后，经毕获妊，愈。/|