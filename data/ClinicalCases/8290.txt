张姓，沪南陶业。肝木素旺。丙午冬，以冬令滋补，服成药高古粉及艾罗治肺药水（缺字）胃中灼热；药仍不停，且喜西酒炙煿，习为常事。丁禾正月廿五日天暄，仍披重裘，饮酒，食锅面，并入浴室洗浴，遂吐血盈口而来，自服三七、藕节等，不止。延诊，脉洪数右盛，苔黄。火升气逆，痒咳咽痛，面赤胸闷。是胃蕴热毒，复感温邪。疏方黄芩、连翘、生地、犀角、黑山栀、石斛、茜草、郁金、竹茹、花粉、旋复、代赭、芦根、瓯。服后气平，血大减，火犹上升，耳间轰，面赤足冷，尚防涌溢。|复诊：用黄芩、石斛、青蛤、百合、丹皮、黑山栀、蒲黄、玄精石、旱莲、元参、枇杷叶、芦根、十灰丸。痰血止，热从下泄，便灼溲赤，颧赤虽退，鼻灼，睛白时红，咽痒频咳，右关尺仍洪而数。|三诊：用石斛、黄芩、象川贝、冬瓜子、竹茹、沙参、知母、玉泉散、女贞、旱莲、枇杷叶。各症循减。|余迁居至北市、渠延同业江君。因其便泄，不知腑热未清，漫道清药之累，径用理中、四神、炮姜、吴萸、杂以温涩。如是者约半年，泄终不止。至戊申正月，火升灼热，舌绛光剥，喉赤如焚，大热连宵而卒，深可惜也。|