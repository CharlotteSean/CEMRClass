0300
荣某氏，辛亥夏仲腹中气滞，少腹痛，左膀有形，经来甚少如无，体灼内热。审系血虚气郁，虚而有瘀。拟方当归、白芍、丹参、远志、鳖甲、香附、生地、香橼、乳香、功劳子、预知子，研细。每服三钱，空腹服。至半月，腹痛大定，经来如墨且多，轰热陡退，胃口大馨。然头眩目花带下，虚象大著。转服四物、六味、杜仲、龟板以养肝肾，即觉有孕。此可证病因虚者必先顾正，若虚而因悲郁，气滞而血瘀少，以至体灼轰热，即宜通宣，亦一效也。|