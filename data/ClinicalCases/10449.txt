安昌徐妇。膈气作吐，脉左沉弦，右弦滑，经停五月，舌薄白，根梢厚。此肝逆肺胃，宜厥阴阳明同治。五月十七日。|仙半夏钱半炒谷芽四钱新会皮钱半藿梗二钱，吴萸五分拌炒川连七分苏梗钱半绿萼梅钱半猬皮一钱川朴一钱木蝴蝶四分蔻壳钱半|清煎。|又：膈气较差，脘中稍和，脉两手切来弦滑，经停五月，舌根微黄。仍遵前法加减为妥。六月二十日|猬皮一钱广藿香钱半乌药钱半川楝子钱半苏梗钱半蔻壳钱半木蝴蝶四分绿萼梅钱半钗斛三钱炒谷芽四钱新会皮钱半|清煎三帖。|史介生评：肝郁气逆，胃液被劫，势成隔症，故以厥阴阳明同治。但脉滑经停而兼呕吐，虽属肝胃不和，似乎妊娠之象，且治法并未能经活血，惟用和胃理气，但案中未曾叙明孕育，鄙见难以臆断。然蔻壳劫津，究宜慎用。|