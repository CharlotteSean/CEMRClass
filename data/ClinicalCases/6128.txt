0005
陈。呕恶数日，止而发痉，每日必三五次。此肝逆犯胃，聚液成痰，内风阳气弛张，痰亦从之为患。拟以和胃熄风。|羚羊角钩钩半夏陈皮黑山栀石决明池菊花元参竹茹|又：痉厥日数发，口噤不能言，而心中了了，病不在心而在肝。夫心为君主，肝为将军。当其气火风相煽之际，一如将在外，君命有所不受，则君主虽明，安能遽禁其强暴哉！况胃为心子。胃家之痰与肝家之风相助为虐，舌红肿痛，一派炎炎之势莫遏。欲化胃痰，先清肝火。|羚羊角大生地犀角茯苓生山栀天竺黄石决明元参钩钩金箔枣仁川连炒竹油冲服姜汗冲服|