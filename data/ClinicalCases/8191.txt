0006
呕泻蓄血，明阳络俱伤。气滞脾困，不克输津生新，下焦真气不充，清浊艰于升降，远谷无权，腹膨便溺，六脉软弱无力。理当温补佐安神法。再视消息，附方呈政。|土炒制于术二钱炙白芍二钱炒枣仁三钱菟丝三钱橘叶三张土炒归身一钱五分云茯神二钱川郁金一钱，切后入泽泻二钱五分焦谷芽四钱|十九日晚复诊：左脉弦动，略有烦燥，此肝阴亏而脾未输上供也。再拟醒脾化气，参用柔肝法。|土炒制于术一钱归身一钱五分，酒炒枣仁三钱川郁金一钱泽泻一钱五分焦谷芽四钱蛤粉炒阿胶三钱白芍二钱茯神二钱炙升麻四分橘叶三张|廿一日脉象两手均称条达，惟重按少力，可见中焦气机稍舒，命门直火未能摄水脾阳不克运动，所以下体浮肿重滞，饮食能纳难化也。仍拟和肝胃佐助元阳法。|炒黄西党三钱茯神三钱巴戟一钱五分，盐水炒川郁金一钱，切后入泽泻一钱五分焦谷芽四钱土炒于术二钱枣仁三钱肉桂三分，去皮磨炙升麻四分橘叶三张|廿三日诊：腹胀不寐，脉反弦数，无疑木旺土衰，肝阴内亏所致。就诊参脉，未敢骤补，此方暂服。|米炒于术归身茯苓川郁金元米炒麦冬赤豆三十粒姜汁制半夏白芍藿香淮牛膝磨冲肉桂|廿五日诊：中不胜湿，湿化为热，其气不得快利，以致腐谷少权，二便不畅，脉象动静。以扶本为主，疏理为佐。拙方候政。|土炒制于术归身大腹绒茯神益智煨木香白芍泡炮姜车前肉桂|狂失血后，脉络空虚，其气无依，喘逆日甚，脉数无力，脾胃不甚强健，大虚候也。当用甘温纳补法。|西党参炒熟地茯神紫石英牛膝制于术炒杞子枣仁川附子胡桃|复诊：前拟温补，病情脉象，未见进退。但元气久虚，惟宜温补，舍此无策。|西党熟地麦冬杞子附子于术五味茯神磁石坎气|服参方：人参、于术、麦冬、五味、茯神、杞子、炙草。|又复方：同前法去坎气，如胡桃肉。|