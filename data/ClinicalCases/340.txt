病者：史汉泉，年约三十余岁，住本镇|病名：温病。|原因：庚戌四月，吸受温热，病已多日，病家出前医之方示予，盖皆不出银翘散三仁汤、增液汤之范围，病势日渐增剧。|症候：昏沉不语，面垢目赤，鼻孔如烟煤，壮热烁手，汗濈濈然，手臂搐搦，溲赤。|诊断：两手脉数疾，舌苔黑燥。问不能言几日矣？曰：昨犹谵语，今始不能言，然大声唤之，犹瞠目视人，问近日大便通否？曰：始病曾泄泻，今不大便已三日矣。予谓此热病未用清药，阳明热极，胃家实之病也，非下不可。|疗法：与调胃承气汤合三黄石膏汤加味。|处方：生锦纹三钱元明粉三钱炙甘草八分栝蒌仁四钱焦山栀三钱黑犀角一钱淡黄芩二钱小川连一钱生川柏一钱生石膏一两|次诊：接服两剂，竟未得下，惟矢气极臭，溲色若血，神识较清，而身热舌黑如故。|次方：栝蒌仁六钱，杵焦山栀三钱淡黄芩二钱小川连一钱生川柏一钱黑犀角一钱生石膏一两，研细炙甘草八分鲜生地一两雅梨汁一两莱菔汁五钱，同冲|三诊：热减神清，黑苔渐退，脉息亦较平，时吐粘痰，目睛转黄，遂改用小陷胸汤加芦根、菖蒲等芳香清冽之品，以分消膈中痰热。|三方：栝蒌仁四钱小川连六分仙露夏二钱淡竹茹二钱冬瓜仁四钱全青蒿钱半川贝母二钱，去心石菖蒲钱半汉木通一钱鲜茅根一两，去衣活水芦根二两，以上二味，煎汤代水|四诊：接服四剂，胸部颈项间遍出白■，如水晶珠，腹部腿畔亦发白■，于是身热全清，知饥进粥，但精神疲弱耳。|四方：西洋参钱半原麦冬二钱鲜石斛三钱生苡仁三钱川贝母钱半，去心淡竹茹二钱鲜枇杷叶三片，去毛，抽筋|效果：调养数日，始解黑燥屎数次，当时两进大黄而不下者，盖其戚友中有知医者，潜将大黄减去一钱，每剂只用二钱，故但有解毒之功，而无攻下之力，而奏效亦较缓也。然究胜于粗工之滥用硝黄而偾事者矣。|廉按：此为温病实症，治法初用寒泻，继用清润，终用清养，选药处方，层次一丝不乱，药皆极有力量，似此佳案，堪为后学之师范。|