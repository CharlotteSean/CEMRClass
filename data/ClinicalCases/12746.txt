乔俊升光禄令爱，年七岁，二月苦冷，右胁忽大痛，呻吟不绝，手不可近，脉沉弦而紧，手足厥冷，幼科不知何病，嘱余治之。予曰：“半月前曾呕吐长虫，不能饮食，用乌梅丸吐止，今又胁痛，合而论之，厥阴寒证也，当温里为急。”用桂枝、赤芍、细辛、干姜、半夏、吴茱萸、茯苓，日进二剂，右痛移于左，而下连于肋，此少阴部位也。遂加附子，又二剂，则夜发热，咳嗽喘促，鼻扇，下利黄水。余沉思良久，其吐虫时便尔受寒，未经解表，今见诸病，皆属小青龙汤证，乃寒水冲逆于上下，当以汗解，但病因循日久，必兼温里，用桂枝、细辛、麻黄、赤苓、半夏、附子、干姜、五味子、甘草、生姜，日服二剂，得汗而热退喘定，再二剂又汗而泻止，胁肋之痛，移于少腹，始去麻黄、细辛、桂枝，换肉桂以温里，其痛方除，每日微汗，八日后咳嗽始宁，十日后以理中汤合桂枝汤，温经调治而愈。观此足证幼儿伤寒，当与大人同治。世俗皆谓小儿纯阳，不宜温热，岂|