0006
徐男。《内经》云，气出于中焦，又云肺为气之主，肾为气之根。气有余便是火，火盛则津液炼而为痰沫，此自然之理也。据述前曾失血，咳呛痰粘，经半载余而更增气逆如喘，小劳即剧，头汗多而彻夜不寐，纳呆便薄，形疲神乏，脉来弦细滑数，舌绛苔光，此阴血先亏，中气又损，久之而肺肾并伤，肺气失降，肾气失纳，气与火遂有升无制，灼金为咳，烁液为痰，于是阴不济阳，阳复逼阴而为汗，虚损之基不浅矣，恐难为力。惟昔人谓胃为后天根本，人之气阴，皆依胃为养，《内经》有四时百病，胃气为本之说。姑从后天培养，希冀逆挽，录候正之。|北沙参冬白术金石斛炒橘白麦冬生石决制冬青焦白术茯苓碧桃灯芯|