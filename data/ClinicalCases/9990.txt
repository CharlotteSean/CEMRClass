辛亥治一人，病遗精三月。脉虚大无力，饮食无味，神气衰惫，服王荆公妙香散不应，用补中益气汤，兼送封髓丹，二十余帖寻愈。|江某，年壮形盛，梦遗，脉洪身热，服涩药而反甚，连遗数夜则茎痛，此明是心火旺甚。盖心火一动，而相火随之，兼之身热茎痛，显是心移热于小肠，用导赤散加黄连泻其心火，坎离丸制其相火，连服旬日，遗次颇减，后以黄连清心饮十余剂而瘳。|是即其身热。至夜茎痛辨出心火。/|