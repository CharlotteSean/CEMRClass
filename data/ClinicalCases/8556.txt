王可庄年伯，脉来二至而青白，曲身僵卧，手足痛至不能转侧。寒痹虚症，应遵立斋温补通络法，以通则不痛耳。|黑附片四钱云茯苓三钱高丽参二钱炙甘草钱半炒白术二钱酥虎骨四钱川独活一钱|四剂已愈其半，但阳明脉络空虚，照方减去附子、独活，加桑寄生、牛膝，服二十余剂，始能行动。再用四君加当归、狗脊、虎骨、鹿筋、木瓜、杜仲、杞子、续断等，十余剂收功。|