一系侄女，挹清弟之二女也。症亦同上，以紫金锭和姜汁灌下，半夜始苏，行小便一次，手足躁扰，狂叫不安，第二日，为用清热化滞药加酒曲与服，此日忽厥，忽躁扰各一次，至晚行大便一次，人始向安，第三日，复小便不通，昏卧不醒，面色青惨，脉微弱欲脱，余曰：虚象也。急煎补中益气丸二两，加滑石二钱与服，约两时许溺通，人事渐清，但言背脊骨痛，余曰：阳明经邪未去也。用补中益气丸一两，加葛根一钱半，升麻八分，服下痛止，惟唇舌焦干，苔黄而燥，余曰：阳明虚热在上也。用补中益气丸一两，加麦冬三钱，沙参二钱，五味子五粒与报，便舌润苔退，人事大安，诸症愈矣。|又治许家村一孤子七岁，病情治法均与侄女相同，得获安好无恙。吾因此证访问数家，皆因病前恣食汤圆，入腹未化，复为邪气所冲填入胸中，致有此候，故方中用酒药丸以化糯之积，无不应验也。|