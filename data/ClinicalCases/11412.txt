0303
姚氏妇，产后昏谵汗厥，肌肤浮肿。医投补虚、破血、祛祟（痰）、安神之药，皆不能治。举家惶怖，转延孟英诊耶。询之，恶露仍行。曰：此证病家必以为奇病，其实易愈也。昔金尚陶先生曾治一人，与此相似，载於沈尧夫《女科辑要》中，方用石菖蒲、胆星、旋覆花、茯苓、橘红、半夏曲，名“蠲饮六神汤”。凡产后恶露行而昏谵者，多属痰饮，不可误投攻补，此汤最著神效。如方服之，、良愈。|