0000
业师庞芸圃夫子，秋间抱丧弟之戚，忽患水泻，自辰至申酉如厕者三十余次，如桶泻水。继之以吐，困顿不堪。且时时作转筋，急遣人呼余至，问其形证，按其脉俱弦直，知为霍乱。以霍香正气散进，泻少止，而二刻许，复吐，所服药点滴无存，前病发作。至天明，转筋将近腹，两腿不可曲伸污便床褥。及余视之，神气仅属，濒於危矣，举家惶恐，余急命刺尺泽、委中二穴，出紫黑血半盏，刻许而吐定，可服药矣，仍煎前方与之，逾时安卧，至午后则腿舒而泻少止。至晚又进一剂，三日则安。而先生知无害，便不服药。余视之见其皮粘皮粘於骨，面色青黯，乃以老亲在堂之说，竭力劝之方许焉，告以香砂六君子汤。半月始得如常，而出入动作矣。|