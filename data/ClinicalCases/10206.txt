0300
某右。十三年不孕育，其中幻病非一，病人述经期迟至，来期预先三日，周身筋骨脉络，牵掣酸楚，不得舒展，凡女人月水诸络之血，必汇集血海而下。血海者即冲脉也，男子藏精，女子系胞，不孕、经不调，冲脉病也。腹为阴，阴虚生热，肢背为阳，阳虚生寒，皆产后不复之虚损，肝血阴虚，木火内寄，古人温养下焦必佐凉肝坚阴，勿执经后期为气滞，乱投破气刚药。|河车胶生地枸杞沙苑生杜仲白薇山楂黄柏白花益母草|