长沙李兰生夫人，忘其年。|病名：风火白喉。|原因：素因血虚肝旺，现因风热传染而发。|症候：初患喉痛，发热恶寒，头疼心烦，口渴便涩，鼻出血丝，继见内关白块两条，肿痛异常，汤水难咽。|诊断：脉左关浮数，右寸独大，舌苔边白中黄，此足厥阴风火上冲手太阴而成也。|疗法：初用银翘败毒散，吹离宫回生丹，以除肿痛；次用八物甘桔汤，以退白烂；终用六味地黄汤加瓜蒌皮、鲜茅根，育阴柔肝以善后。|处方：银花三钱荆芥一钱蝉蜕八分牛蒡子二钱西洋参一钱连翘三钱薄荷一钱僵蚕钱半甘中黄一钱川贝母二钱|离宫回生丹治热症白喉，及乳蛾喉风等症，极效。|熊胆二钱西洋参二钱硼砂二钱人中黄一钱上青黛五分黄连六分山慈菰一钱儿茶五分真麝香三分苏薄荷七分大梅冰一钱真牛黄一钱|除熊胆、牛黄、片麝外，共研极细末，过绢筛，合牛黄、片麝、熊胆（如湿润放银窝子内微火焙干），再乳精细，磁瓶收贮，蜡封固瓶口，勿使泄气。临时计每次以三厘，用喷药器吹入白处。含噙片时，使毒气随风涎吐出，便立刻回生。|八物甘桔汤|生花草二钱银花钱半制僵蚕一钱霜桑叶三钱苦桔梗一钱麦冬钱半牛蒡子一钱陈金汁二两，分冲|六味地黄汤|大熟地四钱淮山药三钱粉丹皮钱半瓜蒌皮钱半山萸肉钱半云茯苓二钱福泽泻一钱鲜茅根一两|效果：初用败毒散及吹喉药，肿痛具减；次用八物甘桔汤，白块退净，诸症悉除；终用六味地黄汤加味，调养而痊。|廉按：时疫白喉虽以白喉杆菌为原因，而其发病之诱因，或因燥热，或因风火，或因虚热，或因阴寒。医者临症之时，必先其所因，伏其所主，而用药始能奏效。此案系风火白喉，所用初中末三方，虽亦寻常，然足以破白喉忌表之偏见。故凡治时疫白喉，风寒外束则宜表，郁燥化火则宜清，风火交煽、标本两急则宜表清双解，且有全系寒郁、则宜用温剂，无非凭症用药。凡与症不对者，均所宜忌，何独忌表乎。熟玩之，自悟其谬。/|