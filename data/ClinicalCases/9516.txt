某。肝脾郁结，气与痰滞，石疽坚肿，咽肿喉痹牙紧，颈酸项胀。厥少不和，经络壅塞，七情致伤之病，调治非易。脾胃又弱，便溏，食入则呕吐，慎防脾败。姑拟扶土和中，冀其纳谷为幸。|焦白冬术枳实二分同炒佩兰木香枳壳砂仁陈皮潞党参藿香炒半夏郁金谷芽炙甘草茯苓金橘叶|二诊：呕吐已止，饮食加增，石疽肿亦较退，似有转机，但牙紧未松，喉痹未舒，脉沉弦涩。阴伤木郁痰气凝痹于上，尚在险途，未为可恃。姑从原法治之。|党参冬术川芎当归半夏砂仁陈皮枳壳佩兰广郁金白芍橘叶|三诊：石疽肿硬稍松，七情致伤之病，究难消散。因日来饮食加增，精神稍复。姑拟原方进治。|党参当归清半夏佩兰冬术白芍陈皮炙草川芎茯苓大贝老姜橘叶|四诊：日来精神饮食倍增，石疽坚硬肿胀亦见收束，是万亿之幸也。宜香贝养营汤主之。|党参当归白芍陈皮白术川芎茯苓大贝清半夏香附炙甘草牡蛎红枣橘叶|五诊：恙热日见起色，宗前法进治。|生地蒲黄炒当归陈皮大贝白芍潞党参川芎茯苓香附清半夏牡蛎远志金橘叶红枣姜|六诊：石疽肿势稍加，且作胀痛，肝火复升。宜和荣化坚，兼舒肝郁。|前方去生地、远志，加夏枯草。|七诊：石疽复肿，又复作吐，心胸懊■。肝胃气逆，极虚之体，攻补两难，症在险途。姑拟香砂六君子汤加味主之。|当归党参冬术佩兰广皮谷芽木香砂仁清半夏炙草生姜枣|