王姓童子，十二三岁，于晨起忽左半身手|足不遂，知其为痰瘀经络致气血不能流通也。时|蓄有自制半夏若干，及武帝台旋复花若干，先|与以自制半夏，俾为末徐徐服之，服至六两病|愈弱半，继与以武帝台旋复花，俾其每用二钱|五分，煎汤服之，日两次，旬日痊愈。盖因其|味咸而兼辛，则其利痰开瘀之力当益大，是以用之有捷效也。夫咸而兼辛之旋复花，原为罕有之佳品，至其味微咸而不甚苦者，药房中容或有之，用之亦可奏效，若并此种旋复花亦无之，用此方时，宜将方中旋复花减半，多加赭石数钱，如此变通，其方亦权可奏效也。|