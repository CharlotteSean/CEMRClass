0601
王廷惠君文孙，年十岁。民国十八年三月四日诊。|病名：伏气春温。|原因：伏气温病，寒热头痛，儿科用桂枝苍术等温燥药，劫液化燥。|诊断：脉象洪数，尺泽更大，舌绛干糙，苔焦黑。伏温误治化燥，肠胃热极冲脑，证有痉厥之险。|疗法：宜急下存阴，因病家畏惧，惮服承气汤，故用凉膈散去大黄，以清热养液通腑，缓下之。|处方：鲜淡竹叶二钱鲜石斛三钱鲜生地八钱玄参八钱天花粉四钱知母四钱生甘草一钱全瓜蒌四钱元明粉三钱生白芍四钱|次诊：三月五日。昨服加减凉膈散，便解体温一百零二度，渴饮头痛，身热神清，虚里穴动跃，胸闷。脉滑数，舌红苔黄。病势危险，勉拟清厥阴阳明法，因病家畏服石膏，惟有减轻治剂。|次方：羚羊角片五分，先煎玄参八钱天花粉八钱鲜生地八钱银花三钱知母四钱生甘草一钱鲜石斛三钱焦山栀三钱黄芩三钱淡豆豉三钱|三诊：三月五日夜。下午服药后，头痛差渴饮减，思食，因食节饼数枚不化，胸腹痛按之坚，体温一百零三度。脉数尺大，舌红苔黑，此食复也，当用大承气汤下之。|三方：生大黄三钱芒硝三钱枳实二钱川朴一钱|四诊：三月六日。昨泻三次，腹痛愈。汗出热减神清，口渴欲饮。脉滑数，尺泽大，舌鲜红苔黄，伏热尚炽，再清厥阴阳明。|四方：鲜淡竹叶三钱生石膏一两知母八钱生甘草一钱玄参八钱生白芍八钱鲜生地八钱连翘三钱天花粉四钱羚羊角片五分先煎|五诊：三月七日。胸闷痰韧，体温一百零一度。脉滑数尺大，舌绛鲜红，苔焦黑。伏热未清，津液被劫，亟拟犀角地黄汤，合白虎加减。|五方：犀角片五分，先煎鲜生地二两玄参八钱紫草三钱知母八钱紫花地丁草三钱鲜石斛四钱生石膏一两淡竹沥一两分冲生甘草一钱牛蒡子三钱|六诊：三月八日。昨畏方重未服，改延他医诊治，服药泻二次，热未退，仍延余诊。按其脉象滑数，舌红糙苔黄厚，神昏谵语，拟白虎承气加减，请下肠胃热毒，以解脑炎。|六方：生石膏八钱知母四钱川连一钱黄芩三钱枳实一钱川朴一钱生大黄四钱元明粉三钱鲜生地一两安宫牛黄丸一粒去壳研灌|七诊：三月九日。昨泻三次，渴减热未清撤。脉象滑数，舌绛鲜红，苔化，病已转机，用养阴清热潜阳法。|七方：生龟板八钱生鳖甲八钱生牡蛎八钱，三味先煎炙甘草二钱玄参四钱生白芍五钱火麻仁四钱天冬二钱麦冬四钱鲜生地一两大生地八钱鲜石斛三钱|八诊：三月十日。渴减便解，溲长寐安，胃思纳，体温一百度。脉滑尺泽数，舌赤嫩润无苔，元阴未复，再用育阴潜阳，复脉汤加减。|八方：生龟板八钱，先煎生牡蛎八钱，先煎炙甘草三钱玄参八钱生白芍五钱火麻仁四钱钗石斛四钱鲜生地八钱原麦冬三钱天花粉三钱竹茹三钱|九诊：三月十一日。余热留恋未尽，胃稍思纳，渴饮已减。脉数尺大，舌赤绛嫩无苔，用清热凉肝。|九方：生龟板八钱，先煎生鳖甲八钱先煎生牡蛎八钱，先煎玄参八钱炙甘草二钱生白芍五钱鲜生地八钱青蒿三钱知母三钱原麦冬四钱鲜首乌五钱地骨皮三钱|十诊：三月十二日。身热退尽，虚里穴动跃亦静，胃思纳。脉缓尺泽滑，舌鲜红赤嫩，拟育阴凉营法。|十方：银柴胡二钱地骨皮三钱知母三钱青蒿三钱生鳖甲四钱玄参八钱大生地八钱原麦冬四钱钗石斛四钱鲜首乌四钱生白芍四钱炙甘草二钱|效果：热退尽，继以滋养胃阴善后，调理旬日全愈。|炳按：伏气春温，伏热在里，用辛凉之法，|层层透泄，渐渐救阴，深得叶氏心法。|