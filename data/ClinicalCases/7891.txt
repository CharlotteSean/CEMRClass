周左。屡次吐血，渐至久咳不止，内热火升，右颊红赤。脉细弦而数。音闪不扬。阴虚木火凌金，金被火铄，生化不及，即水源日涸，恐损而难复。|大生地五钱炙桑皮一钱五分冬瓜子三钱青蒿子三钱大天冬三钱地骨皮二钱青蛤散四钱川贝母二钱阿胶珠三钱生甘草三分枇杷叶四片都气丸三钱，晨服|二诊：音闪渐扬，咳仍不减，内热火升。舌红，苔糙白，脉细弦数。吐血之后，阴虚已甚，冲阳挟龙相上炎。再金水并调。|大生地五钱川贝母二钱生白芍一钱五分炙款冬二钱大麦冬三钱青蛤散三钱粉丹皮一钱五分牛膝炭三钱冬虫夏草二钱都气丸三钱以上出自《张聿青医案》王旭高|