0602
北宅璇珍，余之三房侄女也。在其岁时，夏秋间忽患泄泻，日数十次。一月后忽变慢脾风症，角弓反张，瞳神反背，泻利如故。父亲谓余曰：“璇珍病殆难挽回矣。”余询知病状？答曰：“儿尚有一法，可用异功散加炙蝎尾三分作汤服，外用灸法，期门一壮，两耳前各三壮，炷如麦大，试观其效。”少顷，我父来云：“灸期门毕，背即平，灸耳前毕，瞳即正。”后服异功散加蝎尾至五日，利亦止。因叹赏曰：此法有效，宜录之以益后人。|