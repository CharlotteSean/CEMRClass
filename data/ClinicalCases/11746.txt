童。便血后，两目失光，或作或否。营中必有余热，不仅由于虚也。耳腔流脓，是风热上攻之象。脉数舌红，阴液久耗。当养阴而兼清泄。|细生地洋参丹皮黑山栀滁菊晚蚕沙刺蒺藜夏枯草制马料豆磁朱丸入煎竹二青|柳宝诒曰：“眼目一症，于实则曰风、曰火；于虚则曰肝血少、肾水衰，言之亲切有味，而施治则毫无效验。凡目痛者无不因医而致瞽。盖此症除风火赤肿外障等症外，而一切目视无光，及昏黑倦视等症，皆为阳虚。心肺为上焦之阳，心属火，火能烛物；肺居金，金能鉴物。二脏之阳不宣，则火不能烛，金不能鉴矣。医者不知，以补血之药滋肝，以补水之药滋肾，下焦之阴愈盛，则上焦之阳愈虚；且令下焦阴气上加于天，白昼如夜，爝火有光，阴云四合，龙雷飞腾，原欲滋阴以降火，其实滋阴以助火，火盛则渐成废疾矣。”|