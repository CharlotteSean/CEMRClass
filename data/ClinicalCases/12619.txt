冯维周君次女，年十一岁。住五马桥花园。|病名：伏暑化白■。|原因：伏暑证寒热夜剧，前医畏其体虚，用辛凉甘淡轻剂，继用育阴养液。药日投而病日剧，缠绵二旬，始邀余诊。|证候：肌肤羸瘦，壮热暮剧，便利酱粪，腹笥灼热疼痛，口干渴饮，呕逆，干咳。|诊断：脉弦滑数，舌红糙苔黄。暑湿遏伏肠胃，大实似虚之证也。|疗法：宜大柴胡汤，合栀豉加减，表里双解。|处方：柴胡钱半黄芩三钱生白芍四钱制半夏三钱生大黄二钱枳实二钱益元散四钱通草一钱天花粉三钱焦山栀二钱淡豆豉三钱|次诊：八月十九日，便解热减，胸部白■显明。脉数，舌红糙苔黄。再清暑湿伏邪。|次方：益元散四钱黄芩三钱薄荷一钱柴胡二钱生白芍五钱枳实二钱银花三钱桑白皮三钱焦山栀三钱牛蒡子三钱连翘三钱天花粉三钱|三诊：八月二十一日。白■齐透，内热未清，腹痛便闭。脉数，舌鲜红苔白腻。拟清肺胃燥火。|三方：桑叶二钱知母三钱生甘草一钱天花粉三钱川石斛三钱竹茹三钱叭杏仁三钱紫菀三钱南沙参三钱枳壳一钱黄芩二钱生白芍五钱|四诊：九月七日。■隐热退，肌肤索泽，左胁肝著疼痛。脉滑舌色红糙，用柔肝通络化湿法。|四方：炙甘草一钱桑白皮三钱淮山三钱茯神四钱川石斛三钱稆豆衣三钱炒白芍三钱丝瓜络二钱女贞子三钱橘红一钱米仁八钱银柴胡一钱|效果：服后胁痛止，与清补调理渐痊。|炳按：气分湿热正盛，误用育阴滋粘药，压付气机，郁结不宜，发为白■，当以辛凉宣透气机药，如桑、荷、连翘、荆芥、僵蚕、杏仁、鲜芦根、淡竹叶、枇杷叶等味，则气窍宣达，邪|