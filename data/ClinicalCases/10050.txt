荣叔廉，年廿岁时在上福新总公司。肾阴素虚，有梦遗疾。平居痰多兼黑，头晕健忘，四肢无力，阴虚火升，梦扰寐汗，胸膺或痛，目糊睛白红丝，面多痱瘤，肛痔足痒，小溲色黄，肠鸣便薄。脉软微弦，苔白多湿。肺病虚热，肝火易僭，挟痰挟湿。治虚碍实，用药不易，通盘兼筹，循用复方。细生地蒲黄拌炒、丹皮、山药、猪茯苓、泽泻、二冬、二至、黑木耳、百合、百部、獭肝、北沙参、於术、绵芪、薏仁、地肤、川断、车前、首乌、黑豆、小麦、珍珠母、白及、银花、远志、石英、菟丝、丹参、兜铃、紫菀、黛蛤、柿霜、花粉、鳔胶、茧谷炭、芡、楝、预知、海藻、海粉、夜明砂、功劳叶、柏子、广木香、百草霜、益智仁，研末，用枇杷叶膏、龟板膏、阿胶、猪脊髓煮捣，丸如桐子大。晨晚餐前各服三钱。|