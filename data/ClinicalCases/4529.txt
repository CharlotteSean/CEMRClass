宣左，脉象弦大，久按濡滑。腹满不舒，而并无胀大情形，足跗带肿。此气虚脾不运旋，湿寒内阻。中满之症，图治非易。|西潞党参二钱，木香四分煎汁收入杭白芍二钱，炙甘草三分拌炒连皮茯苓五钱野於术一钱，枳壳六分，煎汁收入上徭桂四分，去粗皮后入泽泻三钱猪苓二钱制香附三钱淡吴萸五分姜衣三分鸡内金一具，炙研细末调服|二诊：投剂之后，脉症尚属和平，未便遽事更张。|野於术二钱砂仁四粒制香附三钱生薏仁二钱熟薏仁二钱木香三分土炒广皮一钱炒白芍一钱五分茯苓皮五钱上徭桂四分瞿麦二钱生姜衣三分陈米蛀屑三钱，包|三诊：胀满较松，欲嗳不爽。右关脉尚带弦搏。木旺土衰，木旺则其气冲突，土衰则运化无权。再疏肝之用，柔肝之体。|制香附一钱，小青皮一钱同炒焦秫米三钱，包炒白归身二钱炙乌梅肉一枚炒木瓜皮一钱五分酒炒杭白芍二钱金铃子切，一钱五分干橘叶一钱五分陈米蛀屑绢包，三钱|四诊：脉象柔软，左关部久按才见弦象。两日内胸腹舒泰，并不胀满，起病以来，未有之境。药既应手，踵效方消息之。|川连三分，吴萸五分同炒酒炒白芍一钱五分金铃子一钱五分乌梅一个醋炒青皮一钱五分焦秫术三钱，包炒木瓜皮一钱五分酒炒归身二钱醋炒香附二钱陈米蛀屑绢包，三钱|