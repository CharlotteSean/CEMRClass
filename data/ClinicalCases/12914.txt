0601
永富凤|有一男儿病时疫，经汗、下十余日诸症不减，谵语如见鬼状，时时直视摸床，不食。一日厥逆而脉伏，诸医束手，其戚某狂走而来请余。余到诊，则瞑目闭口，机转悉绝，唯心下有暖气一块横断上下。乃取熊胆二分，以小刀开牙关灌入，顷刻而苏息。乃作小柴胡汤进之，语言既出，仍未省人事。其明又与熊胆及小柴胡如前，如是七日，病徐徐而退，日啖薄粥一大碗，经数日得愈。斯儿病非重困危笃之症，诸医不知其小腹里少小有痼癖，使邪气不发舒，徒攻以致卒暴之变也。|