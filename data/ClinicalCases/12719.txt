黄应保之子，四岁，潮热不退，医以消导发散，渐变昏睡露睛，默默不食。医者不知有热甚神昏之例，谬认为脾土虚败，误投参、术之剂，愈加昏睡，目瞪上视。又以牛黄、抱龙等丸迭进，益趋于危。余揣其遍身■热内炽，舌苔满布，此是温疟确据。因谓此症乃温疟之属，未得分清，故变痉耳。与达原饮一剂，是夜得汗，■热渐减；次早仍热如前，又与达原饮加元明粉一剂，方得表里两和，汗利热退身安。举家咸议病愈不药。余曰：未可，明日疟至，必然又热，但少轻耳。转方以清脾饮，药方煎时，果然又热，傍晚汗解，次日更加乌梅而退。原此症余治经多人，成效可纪。盖小儿稚阳之质，三阳之邪发热，头痛，畏寒，胸满，口苦之症，概不能言。医者不加详审，误治而致死者，不知几许。考古法唯夏禹铸有热疟似惊之说，诚足补前人之未发也。后黄培苏先生乃郎，悉同此症，医以发散导，养阴理脾，误治变痉。余视其神昏热炽，舌苔堆积如粉，且有■齿咬牙，明是温疟确据，阳明胃热已极。奈其家信任前医，执迷不悟，犹以养阴理脾之药，疟邪愈闭，|