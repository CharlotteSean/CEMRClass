安昌徐妇。血虚气冲，腰腹痛，带下，背板，脉沉弦，脘中偶痛。宜养血、和胃、平肝。|归身二钱生牡蛎四钱炒杜仲三钱川楝子二钱茯神四钱草蔻一钱小胡麻三钱玫瑰花五朵|清煎四帖。|又：带下未除，脉细，舌黄厚，腹痛恶心。仍遵前法加减为妥。|归身二钱仙半夏钱半覆盆子三钱小胡麻三钱炒白芍钱半广皮钱半炒杜仲三钱佩兰叶钱半|清煎四帖。|史介生评：肾虚而带脉失于固束，则背板腰痛而带下。肝阳逆行而阻气，则脘腹作痛。总因血虚肝滞所致。故以和胃平肝，补肾养血为主，次以腹痛恶心，又参用理气之品。|