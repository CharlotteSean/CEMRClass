0301
尹。所见经水不匀，带下腰脊酸痛，头晕筋惕，上热下寒，诸症均属肝肾不足，奇脉不调所致，法当潜摄；惟脉象弱细而涩，舌苔晦浊，纳谷不舒，气机窒于脘膈，此不特肝气逆行，肺气痹阻，并有痰浊阻于胃中，断难遽投滋补。况大疟初至，寒多热少，似乎牝疟，亦属阳微痰阻之病。刻当善后之际，尤不能遽与柔腻，拟先用调气通痹、温运中宫法，俟气分疏达，再议调补可耳。|括蒌皮姜汁炒薤白头广郁金姜半夏蔻仁於术桂枝茯苓白芍淡干姜枳实姜竹茹广陈皮|二诊：前与调气通阳十剂后，牝疟得止。但时觉烘热，胸闷气迫，脘中■胀，兼作纳少便艰，甚则作呕，脉象较前稍畅，右关独弦，舌苔黄腻。胃中痰气窒阻，木火郁而不达，逆行于上，则膈阻气痹，凡此皆气分病也。从前经候愆迟，带白腰酸，营分虚而不畅，亦因气阻所致。气为血帅，自当以调气为先，观古人调经一门，未有脱却气分者，可以识其意矣。拟方再与疏肝安胃，化痰通痹。|姜半夏干姜盐水炒川连姜汁炒括蒌皮姜汁炒枳实旋复花薤白头郁金黑山栀姜汁炒青皮醋炒橘红竹茹制香附木蝴蝶炙研，冲服/|