朱。三阴疟发日晏，脘痞呕酸，乃半夏泻心汤症耳。犹服知母、乌梅、穿山甲等苦酸透络截剂，遂令寒热无汗，三日两发，舌有蟹爪纹，是脾脏寒水旁溢支络，别成窠臼，一增为两，求轻反重矣。宜六君子汤温脾以运湿，水湿去则寒热轻，不致邪伤肝肾，延成羸怯。潞参、於术、云苓、陈皮、半夏姜制、砂仁、草果、煨姜。数服已去其一，仍二日一发，又数服，发益早，即寒热亦微。以原方药制末，加牛膝炒，去草果，用姜汁和枣肉为丸，服愈。|