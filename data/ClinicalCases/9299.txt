0100
中神琴溪|寺街绫小路南象牙屋，八兵卫之女，年甫十余，自膝至臀腿，其大几类于中人，而无痛，色亦不变，身唯仰卧而不得反侧。岁余众医佥以为疳癖，不可疗也而辞。竟乞拯于先生，先生脉之细数而有力，按抚其腿膝间良久，顾谓门弟子曰：“其状殆难言，尔等按之，以能谙识诸掌，是此中大酿脓，不急除之，后必有大害。”乃使召外科某具告由，某危疑有惮色。先生谕之曰；“余有所见也，子解疑效验乎？”即使某以汤药熨腿膝间，而与浮萍加广东人参汤五六日，浮郄穴上果大泡起。又使某帖腐药，遂溃脓水流出。二旬余，得为常人。|