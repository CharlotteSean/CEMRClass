雉皋李桥镇孙董内子，晚寝安然，四鼓后大汗不止，眩晕，伏枕不能动摇；人言稍重，虚烦欲绝；蒙被踡卧，壮热，恶寒怯风，气弱如丝，脉沉微细涩。先有医谓：风温重证，用疏解品。予曰：此真阳不固，元精亏损故耳。法宜阴阳双固。立方一服，竟瘳。后晤孙董，戏诘之，果然若如前医，不立脱乎？|方用：熟附块煅牡蛎炙黄芪当归朱茯神龙骨炙草五味子砂仁炒大熟地|制半夏龙眼肉|