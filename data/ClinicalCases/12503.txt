0601
北乡四丫滨某姓驾舟为业，其子八岁，病温邪，咳嗽不扬，神识时糊时清，脉象闷郁，苔绛。延谢医诊治，不效。一日，其子忽高声曰：“何不到城去请沈奉江先生，一剂可愈矣！”父讶之曰：“此先生不知在何处？”子答曰：“至崇安寺问讯是耳！吾乃西汉王也，尔家事可以历历言之。”备述家事，甚悉。合家毛发悚然，来寓请诊，且道其所以然。到乡则龚君锡春先在焉，遂拟辛凉宣泄，兼用至宝丹半粒，果一剂而愈。|