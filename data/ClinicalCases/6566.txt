南京王春泉之母，年近古稀，病类中风，口眼■斜，神迷呓语，喉痛头眩，口渴引饮，舌苔黄腻，满布到尖，胸脘痞闷，肢节酸疼，饮食不进已三日，势濒于危。予往诊之，脉弦数而滑。阴血已虚，肝阳化风，挟痰热上灼胃阴心营。治必滋液熄风，导痰下行。|玄参一钱五分北沙参四钱嫩钩藤一钱五分川贝母三钱瓜蒌仁四钱川石斛三钱江枳壳一钱僵蚕三钱火麻仁五钱竹沥二两杏仁三钱|进一剂，大便畅行三次，痰从下泄，神识清，呓语止，胸腹皆舒，饮食渐进。照前方去麻仁，加鲜生地四钱、麦冬三钱、天花粉三钱、桑枝五钱。连进三剂，喉痛、苔黄、口喝引饮、肢节酸疼皆退。照前方去北沙参，加西洋参三钱、生梨五片、荸荠五枚。调理兼旬而愈。|