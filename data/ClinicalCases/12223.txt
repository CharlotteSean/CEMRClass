李氏，年四十余岁。|病名：温疫喉痧。|原因：由侍他人之喉痧，遂致传染。前数医谓此妇素体阴亏，仅用薄荷、元参、桑、丹、茅芦根等，方药平淡而不效。|症候：发热五六天，麻痧布而不匀，咽喉肿痛欲闭，牙关拘紧，喉中痰声漉漉，滴水难下，便闭数日。|诊断：脉郁数不扬，舌不出关，苔薄腻黄。余断之曰：此温疫之邪，为外寒所束，痰热交阻膈中，壅塞肺胃之间，危在旦夕也。|疗法：急投透痧解毒汤，加六神丸、凉膈散、竹沥、罗卜汁等，解其表邪，通其腑气，以挽救之。|处方：荆芥穗钱半粉葛根二钱生炒牛蒡二钱嫩射干二钱前胡钱半净蝉衣八分紫背浮萍三钱青连翘二钱淡香豉三钱白僵蚕三钱淡竹茹三钱生甘草五分桔梗一钱六神丸七粒，先吞凉膈散三钱，包煎淡竹沥萝|卜汁各一瓢，冲|效果：一日两剂，服后得汗与便。外以香菜煎水，揩其肌肤，以去外束之寒。次日痧布，喉关渐开，数日而愈。|廉按：风温时毒，酿成喉痧，近今发现为最多。此案疗法，表里双解，合解肌透痧，涤痰通肠等药，使疫毒半从汗出，半从便出，双方兼顾，面面周到。惟方中生甘草一味，凉膈散内已备，可删。症既喉肿欲闭，痰声漉漉，葛根太升，亦可减去。/|