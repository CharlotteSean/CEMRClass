0304
房兄鹤堂为妻氏病，延余治。余住其家，忽|闻哭声彻户外，询之。云：“乃媳某氏病经年余，符箓药饵设法待尽不应，每月数发。发则急躁异常，躁极则哭，数时乃止如平人。现较前更甚，旬日数发。”余曰：“此药病也。系脏躁证，以甘麦大枣汤与之。”顾谓余曰：“此方去岁王某已用之矣，服计小麦斗许不应。”余曰：“若是再想方。”次早诊毕，细询家人哭时有泪否？曰：“泪濒濒下。”乃思甘麦大枣汤治脏躁实证，而脏躁岂无虚证乎？年余泪下，必伤肺液，液愈伤则躁愈甚，是以较前更剧。即以保元汤去桂大补气液，加龙骨牡蛎交媾心肾，茯苓半夏洗涤痰饮。十余服决愈，果数剂而病不复作。|保元汤|人参黄芪肉桂炙甘草|