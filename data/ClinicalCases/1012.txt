0000
费左。湿温三候，初病足背湿热结毒起见，腐溃不得脓，疮旁四周肿红焮痛，寒热晚甚，梦语如谵。前医叠投寒凉解毒，外疡虽见轻减，而加呃逆频频，胸痞泛恶，口有酸甜之味，不能饮食，渴不欲饮，口舌糜腐，小溲短赤，脉象滑濡而数。良由寒凉太过，湿遏热伏，热处湿中，胃阳被遏，气机窒塞，已成坏症。议进辛以开之，苦以降之，芳香以宣之，淡渗以利之，复方图治，应手乃幸。|仙半夏二钱淡吴萸一分郁金五钱通草八分清水豆卷四钱枳实炭一钱川雅连四分姜竹茹五钱柿蒂五枚鲜藿香五钱鲜佩兰五钱鲜枇杷叶去毛包，三钱|二诊连服辛开苦降，芳香淡渗之剂，呃逆止，泛恶亦减，胞痞噫气，口舌糜腐依然，口有酸甜之味，身热起伏无常，小溲短赤，脉象濡数。湿热为粘腻之邪，最难骤化，胶阻于中，则胸痞噫气，薰蒸于上，则口有酸甜，三焦决渎无权，则小溲短赤，白疹不现，邪无出路。前方既见合度，循序前进，以图后效。|仙半夏五钱左金丸包，五分清水豆卷四钱通草八分枳实炭一钱炒竹茹二钱茯苓皮三钱鲜藿佩各五钱柿蒂五枚楷杷叶去毛包，五张滋肾通关丸包煎，五钱|三诊呕恶止，胸痞未舒，口舌糜腐亦减，白疹渐现，伏邪湿热，已有暗泄之机。十余日未更衣，小溲短赤，身热临晚似剧，脉濡数。申酉为阳明旺时，阳明腑垢不得下达，三焦之余湿，一时未易清澈。再守原法，加入通幽润肠之品，腑垢得去，则经中之余热，自无形默化也。|仙半夏四钱川连四分青蒿梗五钱白薇五钱清水豆卷四钱全瓜蒌切，四钱郁李仁研，三钱大麻仁研，三钱枳实炭一钱炒竹茹五钱鲜佩兰四钱滋肾通关丸包煎，五钱|四诊腑气已通，诸恙均平。今且调其胃气，宣化余湿，更当节饮食，以杜反复。|南沙参三钱青蒿梗五钱白薇五钱清水豆卷三钱鲜佩兰五钱仙半夏五钱江枳壳一钱竹茹五钱通草入分鲜枇杷叶四张生熟谷芽各三钱滋肾通关丸包，五钱|