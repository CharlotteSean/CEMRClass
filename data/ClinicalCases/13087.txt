杨阿东之女，年十岁。住杨街。|病名：疫痉。|原因：感受时行疫毒成痉。|证候：头剧痛。面红目赤。神昏谵语。壮热便闭溲少。咽痛渴饮，烦躁不宁。|诊断：舌红苔黄厚，脉数。肝肠先蕴伏热，口鼻复受温邪。合而上冲，脑热成痉。|疗法：用清脑通腑解毒法。|处方：羚羊角三分磨冲钩藤三钱玄参八钱淡豆豉三钱鲜生地八钱生大黄三钱元明粉三钱生甘草一钱天花粉八钱金汁水二两分冲|次诊：一月二十五日。热势减。头痛差，目睛赤纹亦退，神清脉细，舌红苔黄，口渴欲饮。证已转机。沿用清热熄风。|次方：银花三钱连翘三钱淡豆豉三钱鲜生地八钱钩藤二钱天花粉八钱石决明八钱白菊花八钱紫雪丹五分灌鲜金钗八钱|三诊：一月二十六日。脑热未清，头痛口渴，脉数舌红，苔黄厚带灰，耳内肿烂，厥阴伏热，已从少阳外达，此佳兆也。用介类潜阳。芳香清脑，甘寒润燥法。|三方：紫雪丹五分灌服鲜金钗八钱鲜生地八钱玄参一两真珠母八钱生捣生石决明一两捣天花粉八钱银花三钱|效果：服后热退。毒消病愈。|炳按：凡热疫温暑，热毒冲脑，急变痉证，皆可仿此治法，加减设治。|