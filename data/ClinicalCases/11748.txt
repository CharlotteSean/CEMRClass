桃花坞江姓女始以耳内作痒，用针挖伤出水，此乃肝火湿热借端发泄也。渠即以西药掺入敛之。反致痛如抽掣，腮外尽肿，甚至牙关拘紧，启闭不利。加以耳门外曾为滋水浸润。皮破冒风，耳下又起伏核，痛楚异常，引起形寒身热。其母以风痰疑之，观此层波叠浪，颇形忧虑。余曰：“症虽多端，病出一余，只须用化湿清热之旨，分头治之，便可霍然。”耳内用皮纸卷翠琥散封设一头塞之，以吸毒水，旋湿旋换；外以桑叶苏叶汤■之，抽痛遂止。耳外碎处用棉花蘸油擦净，以上末药调油擦之。不数日完功。医者负有御灾捍患之责，当随时指示先机。如内症中妇人带多如注，宜调治以防血崩。肥儿熟睡初醒，号哭不已，不可迎风，以防肺风痰喘。肥人巨擘发麻，宜慎养以防中风。头痛抽筋及目，宜平肝以防目损。外科中如沿皮碎腐，宜避风以防作肿。患疗宜慎养忌荤。防毒散及起红丝、湿疮宜禁水洗以防滋蔓。初起脓瘰禁指甲抓扒以防酿毒。足不利于行宜安坐防起跨核。此不过举其常者约略言之。凡病必有先机，医者知之，病者往往不诸也，故宜预告之，俾防患于未然，遏其源源，不受痛苦。医为仁者之术，于此可不慎乎？|