0300
王。寒热早晚间作，胀闷呕恶，邪由少阳阳明而发。病已经旬，汗出不多，舌尖将干，经水先期而来，热之内蕴者已重。便溏不爽，胃气下流。法当表里两解。|葛根淡芩川连姜汁炒青蒿豆卷苏叶槟榔青皮郁金黑山栀丹皮竹二青|二诊：内蕴之热，尚未畅达。脉象弦而不畅，胀呕仍作。拟清少阳而通阳明，仍兼表里两解之意。|川连半夏广皮茯苓枳实郁金青皮淡芩滑石蔻仁苏叶青蒿竹茹茅根|三诊：阴分邪热未清，太阴之气，因而不化。胸脘浮满。于清阴中，兼和脾胃。|青红丹皮白薇银花荆芥滑石薄荷同研大腹皮茯苓皮广皮砂仁壳通草薄荷叶露香稻叶露冲服|四诊：阴分留热未清，便溏减而未止。清热和中两法，均宜轻用。|藿梗广皮六神曲茯苓皮奎砂仁青蒿白扁豆银花炭丹皮炭益元散香稻叶露冲服|