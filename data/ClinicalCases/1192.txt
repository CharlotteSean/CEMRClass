某。伏暑延绵三旬，发热不清，入夜更甚，胸闷口干，胃阴已伤，余邪未楚，症势非轻。宜存阴清宣。|金石斛青蒿杏仁抱茯神郁金花粉知母白薇钩钩全瓜蒌炒竹茹藕更衣丸费伯雄|某。平昔操劳过度，思虑伤及心脾，兼之郁怒伤肝，左胁结痞，心悸不寐，脘闷，皆属内伤。迩来寒热，一轻一重，是又外感触动伏暑，内外合邪，气机不宣。先宜和解开导，候症退再商调理。|青蒿一钱半仙半夏一钱沙参三钱佩兰一钱青陈皮各一钱乌药一钱半沉香曲一钱半香附二钱郁金三钱五加皮三钱炒枳实一钱赤苓二钱生草五分|