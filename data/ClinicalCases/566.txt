安徽蒯光辅之室，患春温，咳嗽发热，热盛时神昏谵语，口渴引饮，苔黄溺赤，脉来弦数。邪热灼津，从肺熏蒸包络，与邪入包络迥殊。芳香宣窍，万不可投。|黄连三分黄芩一钱山栀一钱五分豆豉三钱薄荷一钱蝉衣一钱川石斛三钱生甘草八分鲜竹茹一钱五分银花三钱连翘一钱五分杏仁三钱|连进两剂，汗出热退，咳止神清。惟心悸头眩，眼花神倦，邪退阴虚已著。|西洋参一钱五分川石斛三钱生甘草八分天花粉三钱川贝母三钱鲜竹茹一钱桑叶一钱生谷芽四钱|连服三剂而愈。|广东陈君荫堂，病春温，发热头痛，口渴引饮，咳嗽苔黄，胸腹作痛，食难下咽，小便赤色，夜不成寐。予往诊之，脉极弦细，津液已伤，邪热阻气灼阴，肺金清肃无权，胃气流行失职。治宜生津清热，苦降辛通。|石斛三钱天花粉三钱黄连三分吴萸一分桑叶一钱五分蝉衣一钱甘草五分竹茹一钱五分冬瓜子四钱生熟谷芽各四钱光杏仁三钱|进一剂，汗出热退，头痛腹疼皆止。照前方去蝉衣，加南沙参四钱，甘蔗二两。连服三剂，苔黄已退，口渴引饮亦止，饮食渐进而痊。|