家母谢太夫人，年四十六岁。九月二日诊。|病名：三阴疟夹痞。|原因：秋季久雨，山洪暴发，侵入住屋。涉水受湿，酝酿日久，化三阴疟，每逢寅申巳亥日则作，已发七次，素有胸痹腹痞，疟发而痞亦升。|证候：三阴疟，冷多热少无汗，寒从背起。继发四肢，再则全身畏寒，心悸，腹痞上升。|诊断：脉象细软，舌淡红。疟疾三日一发，古称三阴大疟，能移早则邪达于阳，移晏则邪陷于阴。|疗法：温补三阴，辛散寒湿，兼佐消痞除疟。|处方：生黄芪四钱西党参四钱厚附子三钱麻黄一钱全当归五钱黄芩二钱生姜三钱白术四钱炙甘草二钱杜红花二钱|次诊：九月五日。服药三剂，发出白疹极细，三阴疟来，寒热势减，胃钝腹痞上升，脉软缓而弱，舌色淡红无苔，叶天士曰：阳疟之后养胃阴，阴疟之后理脾阳。今宗此法。|次方：生黄芪五钱西党参五钱白术四钱桂枝二钱炙甘草二钱厚附子三钱制半夏三钱柴胡二钱茯苓四钱常山四钱黄芩钱半生姜钱半炒白芍五钱全当归五钱|三诊：九月八日。三阴疟发，寒热势微，发则鼻汗骨酸，左脉细软，右脉缓，舌淡红。叶天士曰：疟邪轻而正不甚虚者，寒热相等，而作止有时，邪气重而正气怯者，寒热模糊，来势必混而不分。今元虚邪恋，拟补中达邪。|三方：东洋参三钱西党参二钱炙甘草一钱当归三钱炒白芍三钱木瓜一钱常山二钱白术二钱茯苓三钱川芎一钱附子二钱大生地四钱制半夏三钱生姜一钱陈皮一钱生黄芪三钱防风一钱六神曲三钱红枣四个|效果：服药二剂，疟差而痞未消，因厌药暂停汤剂，用圣济鳖甲煎丸，及金匮鳖甲煎丸，每日用高丽参汤送下，服一月全愈。|炳按：辨证如绘，立方有法，调治得宜，如痞用丸剂缓攻，深得古人心法，精思结构，可法可师。|