马彬五别驾，未出仕之十年前，尊阃大产，去血过多，昏晕大虚，前医重用人参、芪、术，已虚回血止，饮食如常。惟昼夜卧于床，坐则头眩耳鸣，必睡下乃可，如此下已七十日，日服人参四、五钱不效，招予治之。诊脉惟细迟无力，而饮食不减平时，肌肤、声音似无病者，此产后不慎起居，肝肾气虚，肝虚不摄气，故眩晕也。仲景谓之“褥劳”，久则成痿，用仲景之羊肉汤治之；用精羊肉二两，煮熟去肉，再以黄芪五钱，人参一钱，入汤煎熟，日服二剂，十日后即能起坐，二十日即可步履，回季宅母家调治而痊。|