某右。初诊：咳嗽子夜为剧，项旁膀胱络作痛，大便不流利，此肾气内乏，不能滋摄肝肺所致，其额间颧颊俱痛，又属血虚风扰，标本同病，升降失调，拟培本而不滞外风、祛风而不涉本元，方与调理有裨。|南沙参四钱川贝三钱白蒺藜四钱黑芝麻五钱桑枝五钱白杏仁三钱海蛤粉一两瓜蒌仁四钱首乌藤四钱川断三钱谷芽五钱|二诊：夜卧合目，气即上逆，咽痒阵咳不止，至一点钟后方得熟睡，项筋痛连太阳，腑垢所下，干细而少，此皆肝肾两虚之见端也，法当求本，药石之外，尤宜慎护起居。|炒松生地七钱粉甘草五钱天冬一钱半海蛤粉一钱半甜杏仁三钱，去尖皮杵生白芍三钱川贝三钱柏子仁三钱，杵去油丝瓜络一钱半，鸭血拌炒。|午后五点钟左右服。|