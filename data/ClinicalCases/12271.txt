0502
男伯章敬志|廉按：阴寒白喉，患之者多属阳虚，虽少所见，然亦未尝无其症。前清归安名医包岩曰：白喉混称也，其中有阴虚，有阳虚。阳虚白喉，并不痛痒，并不寒热，饮食偶或不利，望之不红不肿，症属阳衰火息，非附桂不能疗是也。但就余在光绪十一年间所见，其症有表里轻重之别。一为轻症、初起白见于关内或关外，色必明润而平，满喉淡红，微肿略痛，头痛恶寒发热，饮食如常，二便和，脉多沉紧而弦，舌苔白，此阴寒尚在表之候也，治宜荆防败毒散加减；一为重症、一起白见于关内，成点成块，或满喉俱白，色如凝膏，喉内淡红微肿，时痛时止，头项强痛，身重恶寒，发热咳嗽，结胸声低，痰壅，不思饮食，目眩倦卧，手足逆冷，腹痛欲吐，脉多沉微欲绝或沉缓无神，舌苔白滑而厚，此阴寒直入里之候也，治宜椒附白通汤加减，王氏桂姜汤亦可酌用（紫■桂、黑炮姜、炙甘草各五分，共归碗内，取滚水冲入，仍将碗炖于滚水，掉药含口，慢慢咽下，颇效）。若症在疑似之间，先用生川附切片，涂白蜜，火炙透黑，取如细栖一粒，口含咽津；如咽喉痛减轻，然后再用汤药，较为稳健。此案初起，即用通脉四逆汤，非辨症精确，胆识兼全者不办。/|