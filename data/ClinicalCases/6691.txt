0006
汤。郁火越冒，冲心为厥，厥后心悸不寐，惊恐疑惧，劫肺而为痰血，不时形凛轰热，经行如崩，月行二次，盛暑而厚衣，稀粥不敢下咽。以脉症参之，非真寒，实由疑虑过深所致也。金先生指为劳损不起之症，窃恐未确。当放胆啖饭，不必避风，以怡畅襟怀，佐以药力，可许向痊者。|乌犀尖小川连云苓麦冬大生地广郁金白芍橘白枣仁川贝加建莲子|又诊：病人深信所嘱，肝胆舒畅，寒热未作，人咸异之，即俗名疑心病也。信能坚决，何疑之有，所谓智慧剑斩烦恼魔，须药饵外求之者。仍须清畅郁火，补养心脾，方无反复。|细生地乌犀尖小川连麦冬生于术羚羊角川贝母枣仁米仁红枣|又诊：谷食如常，神怀安适，心悸咳血皆止，鼻流腥水如注。此乃郁火从心包而畅于肺经也，养阴佐以清和肺肝。|制首乌元参心川贝母白芍羚羊角蔓荆子淮山药生甘草薄荷叶|又诊：鼻渊虽止，其郁火未净，心脾气血未复，诸恙和平，癸水尚易骖前。仍从前法减轻为治。|细生地羚羊角川楝子左牡蛎生冬术川贝母元参心大麦冬云苓小红枣|