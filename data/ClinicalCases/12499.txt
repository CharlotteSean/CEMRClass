0600
程晓楼之小儿初生，甫七日而脐风证大作。其证腹胀脐凸，唇吻青色，目直视，不能食，手足搐搦，缓急不休。愚本不习儿科，因前两月吴子涵之小儿痘陷复活，程君知之最详，今其小儿脐风濒危，群医束手，求诊于愚，且致辞曰：“固知小儿脐风，本是绝症，非敢期其必活，况已经多医，不敢拟方，所以重累于君者，因知君有超于儿科诸医之特识，遂使鄙人以此无可挽救之小儿，妄冀或可挽救于先生也。”愚曰：“愚本未学儿科，因吴君子涵之小儿痘陷复活，始究心于儿科诸书。据儿科书言，小儿惊风有两种：一为急惊，一为慢惊。其论急惊曰：青遮唇吻难医，脐凸目直视不治。以此论之，则君之小儿己属不治可断然矣。然而儿科书谓之不治者，因其书所列诸方，对于所指之证，不能有真切之认识，故用其方治其证，当然不治。今观此儿之证，急惊也，即仲圣书所论之刚痉证也。病人由太阳之气陷于太阴所主之腹中，不能达表，而壅于经输，太阳之经输在背，而其气通于四肢，阳明之气阖于肠胃，故四肢搐搦，角弓反张，而腹胀脐凸也。法当达太阳之经输，而滋阳明之燥结。”方用葛根、防风各三钱，黄连、黄芩、白芍、生地各二钱，连翘、生栀子各一钱二分，桔梗、积壳、厚朴各一钱，瓜蒌壳、杏仁、生大黄各五分，水煎服。每半点钟灌药一小勺，六点钟灌药十二小勺。次日，大便下黑涎，自发热出汗，而四肢搐搦不作。改用大柴胡汤加黄连、厚朴、大黄、芒硝，至三日得大便畅泻，腹胀消解，脐凸亦平和，遂得脱险。自此之后，愚乃大悟什么听儿科、妇科、眼科、喉科、疮疡科、麻痘科。医圣之道，通治百科。今而后愚家小儿麻疹痘症，皆不用西法种痘，皆听其自出，以医圣方治之，无惊无险也。慨自圣道未明以来，莫不以小儿痘麻为极危险大证，因之死亡者多矣。倘若精通医圣之道，用方合法，看护合法，即化为极平易之证。倘或圣道未精，看护未得要诀，则平易之证，最易变坏，此又不可不知。更有进者，纵是圣道极精，看护一着有误，亦必立变危险，既变危险，虽有极精之圣方，亦不能挽此已坏之危局，当知看护之责任最大也。试问看护的重要责任在何处？曰：六日。试问哪六日？曰：发热三日，齐点三日，共计六日。此六日是痘麻出表之期，出表则生，不出表则死于此六日责任在看护身上。因为六日以前，用方驱逐痘麻出表，是医之责任。到了发热齐点，则是痘麻出表之时，此时之责任，全在看护，因为痘麻以发热出表为顺。当发热烦恼心慌难受时，则儿往往自动掀被取凉，看护当加以防范，若见小儿自动掀被，急与将被盖覆。此六日期间，看护一刻一分不可离开小儿左右，夜间用看护二人，一人看护上半夜，一人看护下半夜，一见小儿掀被，立刻与他覆被。这六甘之内，最重要是前三日，因为前三日发热最烈，小儿因苦热极，往往自动掀被，看护必须昼夜轮班看守。后三日发热减轻，小儿无有动掀被之事，故看护之责任较轻。总之，此六日内，多由小儿自动掀被误事，看护之职务，专以防其掀被为唯一之目的。盖当痘麻出表时，必身发大热，当身发大热时，最忌迎凉取冷，倘被冷风侵袭，将身热退入脏腑，其痘麻亦收回脏腑，其死必矣。所以此六日内，小儿之生命，全在看护。此事自古无人道破，是以因看护疏忽误事者，不知若干。今而后，若能将此事认真，又得良医用方合法，愚敢断言可保十全也。|