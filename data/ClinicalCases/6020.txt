0005
隐癖日久，散而为臌，所以左胁有形作痛，大腹渐满，便出红色垢积。更兼脘中因食而痛，久吐痰涎带瘀。元气益虚，竟有不克支持之象。收散两难，洵属棘手。|香橼皮人中白桃仁泥鸡内金炙鳖甲射干牡蛎川贝母陈皮砂仁雪羹|诒按：别录谓：射干治老血作痛。|再诊：大便之红积已除，胃中之痰涎仍泛，大腹之胀满如此，何堪磨耐。|前方去陈贝，加瓦楞子延胡丹参鲜藕|原注：此癖散成臌，上下见血，分明有瘀，消瘀消癖，一定之理。无如此证元气大亏，不任攻消，又不可补，乃组织此化瘀化癖，不甚克伐之方。病虽减半，究属难痊。|