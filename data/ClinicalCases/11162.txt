叶新友君，夫人蒋氏，年二十一岁。八月五日初诊。|病名：半产发斑。|原因：怀孕七月，臂生一疮未溃。上月廿九日，跌仆伤胎。本月一日半产，产后恶露不行，热炽神昏，曾延西医治疗不效，遂邀余诊。|证候：身热甚炽，遍体发斑，有汗，目赤，气促，便下溏泻，神识时清时昏。|诊断：脉数舌红糙。半产之后，恶露不行，瘀热内阻，邪搏血分，而出于表，故发斑也。|疗法：用犀角地黄汤，加清暑解毒之品。夫产后凉药治例，金匮有竹皮大丸之法。徐灵胎、王孟英亦有深切发明。若泥于产后宜温之说，每致偾事，治病当知活法。岂可胶柱鼓瑟哉。|处方：犀角片一钱鲜生地一两丹皮三钱赤芍四钱桃仁二钱紫花地丁草三钱玄参四钱黄芩三钱白薇三钱天花粉三钱生鳖甲八钱银花三钱生石膏一两紫雪丹八分杜红花二钱|次诊：八月六日。赤斑渐隐，肌肤色淡，身热略减，口干唇裂，神识明昧，头汗目赤，脉左缓，右洪滑数，舌红起刺。臂疮开刀，脓血颇多，热毒已有出路，用三甲复脉法，育阴潜阳清热。|次方：生龟板八钱生鳖甲八钱生牡蛎八钱玄参四钱西洋参二钱大生地八钱鲜生地一两原麦冬四钱生甘草三钱鲜糯稻根四两，洗净煎汤代水煎药|炳按：宜加通恶露药。|三诊：八月七日。大便日下二次，热退身凉，渴痊神清，臂疮疼痛未敛，肌肤红色，脉象缓和，舌色红润，病势转机。拟清解热毒法。|三方：生甘草二钱银花三钱鲜生地四钱鲜金钗三钱连翘三钱生米仁八钱紫花地丁草三钱丹皮三钱益母草三钱天花粉三钱原麦冬三钱|效果：服药后，胃苏力强，臂疮未敛，产后恶露未行。拟调营和卫，解毒润燥方善后，静养二旬痊愈。|炳按：产后瘀热发斑，清解热毒之中，仍宜通瘀热随瘀去，则效更速，乃今恶露至愈不来，或瘀血已从大便出也。|