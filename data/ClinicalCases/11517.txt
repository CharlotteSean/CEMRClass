0304
年甫十五，经水未通，小腹右角有形，大如覆杯，痛如针刺，痛时其形反隐伏不见。盖积居募原之间，如气血源流中击，暂离窠臼，潜行于里。小便不利，且痛如淋证之状，积瘀壅塞膀胱。《经》以膀胱为州都之官，津液藏焉，气化则能出矣。州都气化失常，故小便如淋证之状，非淋证也。胸次气血往来不畅，肿司百脉之气，为水之上源。下流不通，上流壅塞，气不化液，无水通调，水道郁火不伸，非喘促可比。扁鹊云：积者，五脏所生；聚者，六腑所成。脉来细数兼弦，证本先天元阴不足，水不涵木，木乘土位，健运失常，致令血液精华不归正化，凝结于脏腑之外，膈膜之间。少腹厥阴肝木之部，证名肥气。当从养正除积论治。暂拟交加散加味，观其进退。|生地、生姜二味同捣汁，丁香、蔻仁、洋参、青陈皮、木香、红花为丸。|