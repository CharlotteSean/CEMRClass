嫠妇萧程氏，程厚坤之姊。素体阴亏，夜则足灼，茹素，体更荏弱。庚申九月患伏暑晚发，医用疏解清热常法，至二十日起伏转重，昏谵不能转侧。乃弟初延普仁西医诊治，谓跷尻之蚊叮而酿热。于左臂针药水二次，其臂红肿而热仍恋。廿四日延诊，脉左弦数，右虚濡，唇燥齿光，舌红而干，音低懒言，目视无神，嗌干，舌不能咂，胸闷殊甚。邪伏不达，气液均亏。宜开展气机、清养津液以达伏邪。金石斛、沙参、黄连、麦冬、青蒿、白薇、玉竹、白通草、花粉、竹叶、茅芦根。另菖蒲、郁金、玳瑁、川贝研服。胸前发白■数次，胸闷渐泯，身热亦轻。复诊一以清养达邪为法。渐能转侧，自述所苦，■蜕而便已旬余不解。拟沙参、麦冬、生地、元参、鲜首乌、郁李仁、甜杏仁、火麻仁、梨肉、白蜜、泻叶之类。仍不解。嗣进蓖麻子油匙许，方解干矢尺许，坚硬如铁。外热更微，身软如痿，手不能举，解溲需人，眠则犹处云雾，足胫尚灼。遵暴痰属百合例，进清气和营，润养络隧。百合、生地、丹皮、茯神、石斛、玉竹、黄柏、女贞、旱莲、牛膝、稆豆、山药、谷芽、黄精之类，出入为方。食转馨旺，夜寐亦酣，舌润较无病时为佳，溲亦清淡，手渐胜物，起坐食饮。惟臂之针疮溃穴甚大，转就疡科薄贴，并自行食疗而痊。|