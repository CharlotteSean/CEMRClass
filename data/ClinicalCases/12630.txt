0601
天津钱姓幼男，年四岁，于孟秋得温热兼泄泻，病久不愈。|病因：季夏感受暑温，服药失宜，热留阳明之腑，久则灼耗胃阴，嗜凉且多嗜饮水，延至孟秋，上热未清，而下焦又添泄泻。|证候：形状瘦弱已极，周身灼热，饮食少许则恶心欲呕吐，小便不利，大便一昼夜十余次，多系稀水，卧不能动，哭泣无声，脉数十至且无力（四岁时当以七至为正脉），指纹现淡红色，已透气关。|诊断：此因外感之热久留耗阴，气化伤损，是以上焦发热懒食，下焦小便不利而大便泄泻也。宜治以滋阴、清热、利小便兼固大便之剂。|处方：生怀山药一两五钱，滑石一两，生杭芍六钱，甘草三钱，煎汤一大盅，分数次徐徐温服下。|方解：此方即拙拟滋阴清燥汤也。原方生山药是一两，今用一两五钱者，因此幼童瘦弱已极，气化太虚也。方中之义，山药与滑石同用，一利小便，一固大便；一滋阴以退虚热，一泻火以除实热。芍药与甘草同用，甘苦化合，味近人参，能补益气化之虚损。而芍药又善滋肝肾以利小便，甘草又善调脾胃以固大便。是以汇集而为一方也。|效果：将药连服两剂，热退泻止，小便亦利，可进饮食。惟身体赢瘦不能遽复，俾用生怀山药细末七八钱许，煮作粥，调以白糖，作点心服之，且每次送西药百布圣一瓦（1克），如|