王右，年七十四岁，天津，住岳州路，前阴内外，忽然痛痒难熬，抑且红肿腐浊，蔓延甚速。加之咳呛气急，坐卧不安，溲赤便坚，此由肝气郁热下滞，冲气被激上逆。宜先治下，勿以年老而投滋补，勿以咳呛而忽阴蚀也。脉弦数，用龙胆泻肝法。|大生地山栀仁粉萆薢金银花木猪苓西赤芍炒丹皮各三钱龙胆草细柴胡生甘草梢各一钱炒淡芩钱半|二诊：服龙胆泻肝法后，肿退三四，蚀腐之势，定而渐干，咳呛气急，因之而减，略可平卧。千年之木，往往自焚，高年相火仍炎，炉灰复炽，惟属不经见也。宜再通营泄化。|当归尾二钱西赤芍川楝子各钱半大生地海金沙包驻车丸包粉萆薢猪赤苓各二钱川黄柏钱半生甘草一钱金银花一两|本证始末：辛酉八月某日，夜半，叩门求治，云起已月余。诸杀虫化湿止痛之药，均服无效，有求死不得之苦。以上二方，共服四剂得获痊愈，不亦快哉。|方义说明：阴湿一症，有属湿者，此症则属于火，故用龙胆泻肝而有效。其见症在红肿，在溲赤，在便坚，治病能探其原，用药自能入寇。湿与热相搏者，往往有毒，况挟无形之相火乎。所以治下症，而上之咳呛亦平。倘专注重治咳，恐咳不止，而阴湿亦不能愈也。|