0502
颜右。体丰之质，多湿多痰，风寒包热，干于肺系，咳嗽失音，咽痛蒂坠，气逆胸闷，泛恶纳少。苔腻，脉本六阴，按之沉细而滑。肺气窒塞，金实不鸣。拟麻杏石甘汤加味。|净麻黄五分光杏仁三钱熟石膏二钱嫩射干八分薄荷叶八分生甘草八分苦桔梗一钱轻马勃八分枳实炭一钱仙半夏二钱炒竹茹钱半象贝母三钱胖大海三个|二诊：服药三帖，音声渐开，咽痛亦减，咳呛咯痰不爽，纳少泛恶，苔腻已化，脉沉细而滑。今制小其剂，从症不从脉也。|净蝉衣八分嫩射干八分薄荷叶八分熟牛蒡二钱生甘草八分桔梗一钱仙半夏钱半马勃八分马兜铃一钱光杏仁三钱象贝母三钱枳实一钱竹茹钱半胖大海三个/|