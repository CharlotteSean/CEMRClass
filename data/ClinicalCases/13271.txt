汤如玉，母怀七月而生，后每大便甚艰，须二、三时方安，百治不效。予谓：肺肠气血不能吹送，欲来不来，乃脾虚也。脾主信，欲来不来，无信也。当补脾肺，使各施其令，而吹嘘之气自如，调理数月而愈。|评注：每见鸡雏初生，当肛门内犹一片色如卵黄，是人物之生，以肠胃为最后，七月而生肠力未全，必有补血坚筋强力固肠之法，随时进退与之终身。|