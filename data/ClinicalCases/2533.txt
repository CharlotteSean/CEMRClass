0000
陈开鹤夫人，年四十五岁。七月十七日晨诊。|病名：热霍乱夹红疹。|原因：感受暑热霍乱，服前医温剂止泻。热伏血分，故发红疹。|证候：吐泻清水而腹不痛，手温脚冷，口渴溲少，肌肤发出红疹。|诊断：脉弦，舌红糙。热毒伏于血分。犯胃则呕，迫肠则泻，热毒外达，发出红疹。此实热症也。|疗法：凉血解毒，宗王清作任姚梓钦二家治法。|处方：葛根三钱连翘八钱桃仁八钱杜红花五钱赤芍三钱当归三钱生甘草一钱紫草三钱制半夏三钱川连一钱黄芩三钱乌梅一钱吴茱萸三分紫金锭二块研细化服。|次诊；七月十八日。泻止热减。小溲稍长。舌红润苔薄，脉缓。胸闷吐蛔腹鸣，拟清化肠胃。|次方：吴茱萸五分川连八分泽泻三钱茯苓四钱乌梅一钱猪苓三钱陈皮一钱生白芍三钱黄芩三钱制半夏三钱天花粉三钱|三诊：七月十九日。泻止口渴，胸痹胀痛，小溲稍长。脉缓舌红。内热未尽，仍用清法。|三方；黄芩四钱生白芍五钱银花三钱连翘五钱天花粉五钱知母三钱川柏三钱乌梅二钱川连一钱制半夏三钱原麦冬三钱生甘草一钱|四诊：七月廿一日。肌肤红疹渐隐，胃醒便闭，胸腹气满，呕吐痰涎，脉滑舌红润。霍乱病虽差。肝肠湿火未清，拟桑丹温胆汤，合左金加味。|四方：吴茱萸五分川连八分橘皮一钱制半夏三钱茯苓三钱炙甘草一钱枳壳一钱竹茹三钱乌梅一钱丹皮二钱桑叶三钱郁李仁肉四钱|五诊：七月廿三日。脉缓，舌红中剥，边苔黄。口渴便血，经水届期而来，少腹胀痛。用清血凉营法。|五方：青蒿三钱鳖甲五钱银柴胡二钱地骨皮三钱玄参五钱鲜石斛三钱黄芩五钱生白芍八钱生甘草一钱银花五钱赤芍五钱川楝子三钱天花粉五钱|效果：服药后，便血止。热退病瘥。|炳按；热霍乱，上吐多酸腐食物，下泻亦多宿食。肛门热，小溲短赤，不致即变自汗肢冷，外治法同寒霍乱，内服则大异耳。|