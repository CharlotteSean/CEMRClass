0501
病者：陈家咀道士湾，陈昌则之第三子，年二十余。|病因：田畈工作，不免受有暑热，医者未揣病情，竟与苍术、秦艽之类，变为衄血。|症候：大放不止，共有成盆之多，头痛胸闷，人事昏脱，阖家惶惧，百计止衄，不得其效，次日乃请愚治。|诊断：脉沉虚细数，此暑热内伏，医用辛燥之所致也。|疗法：姑与凉血固脱，黄连阿胶汤合二甲复脉汤加减之。|处方：细生地、元参、炙远志、炒枣仁、阿胶、生赭石各三钱丹皮、黄连各二钱生龙骨、生牡蛎、炙草各一钱五分桂圆肉一钱。|效果：一服血乃止，惟入夕壮热，头痛甚，胸闷不开，此暑热未去之患也。|接方：生地、元参、丹皮、黄芩、滑石各三钱黄连、栀炭各二钱阿胶、人中黄各一钱五分鲜荷叶边一具。|效果：服之稍愈，数日后又晚热头痛。据述觉自少腹之热，上冲于胸，则头痛剧而心烦增加，数日不大便，此暑热结在阳明，上荫头、脑，以调胃承气汤加减之。|三方：生大黄、生地、丹皮、蒌壳、滑石各三钱黄芩、麻仁各二钱黄连、枳壳、桃仁各一钱五分炙草一钱鲜荷梗三寸。|效果：得快利而热退头痛止，人事随健。|理论：此症因田畈工作，感受暑邪，深入血分，医者不知，竟用苍术之燥，秦艽之辛，引起血中伏暑，致发腾沸，循冲脉而上，使鼻粘膜破裂，而不能制止也。彼百计求止衄之法，譬如沟渠之水，不节去其源，而徒阻其流，其可冀其必止乎。头痛是血出过多，亦暑邪上僭之咎。胸闷是血热上攻之咎。壮热不退，足征暑热内伏，非徒以抑血了事也。|方论：首方急则治标，以固脱止血为要务，故用生龙骨、生牡蛎以止血救急。血得固涩下潜之品，自然潜伏，然血中尚有伏暑，故以生地、玄参、丹皮、黄连，以凉血清暑。血出多则心慌乱，以远志、枣仁、阿胶、桂圆，养血宁心。热随血上，头脑剧痛，当抑其血，则热自降，头脑自清，故以生赭石为降血热要品也。次方加鲜荷叶边，因头痛未止也。加滑石、栀炭，因暑热未清也。然不若第三之大黄、桃仁，得快利而热毒悉解也。凡治衄症者，幸勿泥衄为血虚，不堪利用下药也。/|