0601
周履庚兄子，五岁，痢疾六朝。请予治。发热，脉大，不思食，后重，人倦，口渴，舌苔下，牙根作痒，此中气虚，胃热甚也。用人参、葛根、陈皮、神曲、茯苓、车前、黄连、木香、扁豆花。二剂，热稍退，食稍进。但午后烦躁，牙根痒甚，加麦冬、花粉。又二剂，诸症渐减，牙根之痒竟不可除。日夜以花竿刺之，刺之无血。甚则以手扳之，扳去两齿亦无血。此阳明热甚，血烁已干。前剂中加石膏三钱，服之少安。喜食生梨，恣意与食，渐能食粥，痢亦渐减。但人事困倦，乃用异功加麦冬、石斛。又二日，困渐起，痢止七八，独牙痒仍在。是阴亏不能制火。再用六味加麦冬、石斛、黄柏、龟|