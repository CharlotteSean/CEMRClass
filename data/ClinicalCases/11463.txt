0303
王女。风为百病之长，虽有外感内伤之分，但外感之风，必见表证；内伤之风，不离厥阴。盖肝为风木之脏而主一身之筋，赖血液以养之，血虚则生风，络燥亦生风，此自然之理也。秋间曾患温病，旋即分娩，延近三月，又复寒热咳呛，咽痛鼻衄，肤色带红。顷转四末浮肿而麻木，诊得脉象细滑而数，舌苔糙黄，根部带灰，唇燥口干，咽道依然未利，筋脉时或抽动。兹将前后症因，参以苔色脉象，当属阴血不足，伏热与肝阳素旺，又感风热，引动厥阴风火，致风阳内窜，筋脉被窒，成风淫四末之候，显然可见。今风阳内炽，走窜筋络，加以平素营虚挟热，计维轻清化养，参入熄风为治，望其风定痛缓，庶无迁变。|羚羊尖玄参心制女贞生石决鸡血藤小生地鲜石斛炒滁菊|