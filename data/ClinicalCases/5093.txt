李男。腿痛已久，便闭不通，两腿麻痹，脉沉滑而细，舌苔滑白。此肝肾两亏，痰湿阻于气道所致。|淡苁蓉四钱川厚朴一钱川楝子一钱五分油当归二钱大白芍二钱，吴萸五分拌炒南木香八分青陈皮各一钱郁李仁四钱炒茅术一钱五分鲜薤白四钱，杵生姜一片皂角子一钱|二诊：用温润立法，便闭已通，腹痛亦止，而两腿麻痹如故，前连少腹，后及尾闾，两部俱肝肾所司之地。其为肝肾久亏，脾家痰湿，先阻于气道，继流于经隧无疑。|淡苁蓉四钱淮牛膝一钱五分当归二钱，酒炒青木香八分块苓四钱大白芍二钱，吴萸五分拌炒鹿角霜一钱五分川杜仲四钱茅白术各一钱五分|青陈皮各一钱九香虫一钱|