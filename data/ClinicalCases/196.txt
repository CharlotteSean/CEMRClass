何平子|身热不得汗解，舌色黄中带黑，并有芒刺脉象模糊，神色时清时浊，昏昏欲睡。此伏邪郁滞少阳，不能宣达于外。恐传变阴经，勿可轻视，暂用解肌达表，以望转关。|柴胡葛根淡豆豉赤苓瓜蒌皮郁金广皮杏仁半夏省头草|复诊：得汗后，遍体复热，心烦膈闷，谅表邪已泄，少阳热结未舒。宜育阳兼苦泄法。|川连麦冬花粉橘红鲜石斛苏子生草川贝大麦仁|再复：神色较前稍清，而热势未减，舌苔干燥，脉象软数。总由阴分亏而温邪伏郁三焦，以致缠绵不退，仍用育阴清热法。|鲜石斛青蒿花粉麦冬连翘川贝母广皮郁金灯心|