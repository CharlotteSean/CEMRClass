0100
北山友松|门人元贞子，壮年迁居新宅，日应世事，夜读医经，勤劳日久，腰脊间发出一疡，大如碗许。肿不高起，色不光赤。托外科付贴自用，调理多时，脓水将尽，不能生肌收口。请教于予。予问用药始末，贞曰：“依方书之例，先用解散，次用托里，自知血气未甚虚耗，所以未服纯补人参汤耳。于今多日，不生新肌，且瘀肉未尽，外科虽累易去瘀生新之药，而不能成功，为之奈何？”予诊之沉缓，遂教用熟料五积散加人参少充独活、皂角针为引用，服未及五十帖，其疡痊安。此与米贾之疡相若也，但因年之壮老，费工有多少之殊耳。|