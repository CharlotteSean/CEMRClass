魏国安，年二十二岁，工界，福建。|病名：暑咳。|原因：素嗜姜辛味，后因感冒暑气。|症候：头身发热，咳嗽痰粘，气逆胸闷，两手厥冷。|诊断：左关数涩，右寸浮数，余脉亦数，舌边尖红，此暑热犯肺也。夫肺为暑热所烁，而失清降之能，气反上逆，故咳，肺失清肃之职，故胸闷，其手厥冷者，热深厥亦深也。|疗法：用牛蒡子、连翘、银花、贝母、兜铃，清其肺热。杏仁、蒌皮、桔梗，宣清肺气，桑叶、菊花，平肝清热，防其升逆太过，桑白皮、枇杷叶，以降其肺气。|处方：牛蒡子钱半济银花二钱青连翘二钱川贝母一钱杜兜铃钱半甜杏仁二钱栝蒌皮二钱桔梗一钱冬桑叶二钱滁菊花一钱桑白皮钱半鲜枇杷叶一两，去毛，抽筋|效果：二剂热退喘减，原方去杏、桔，加陈阿胶钱半、鲜莲子十粒，三剂两手转温，咳嗽亦止。终用吴氏五汁饮，调理而痊。|廉按：暑气从鼻吸入，必先犯肺，因之作咳，故用轻清之药，专治上焦，方颇灵稳，惬合时宜。|