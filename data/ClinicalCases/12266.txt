庄虞卿|项云禅令郎，年五岁，体弱。|病名：燥疫白喉。|原因：素体阴虚，肝热内盛，至深秋复感温燥而发喉症。|症候：初起恶寒发热，满喉皆粉白，音哑鼻塞，面青神倦，大便溏泻。|诊断：脉浮无力，左关弦数，舌红苔粉白，指纹青紫。脉症合参，此真白喉症也。|疗法：治之之法，惟有以厚重之药镇其上层，如巨砖盖鼎使焰不上腾，复以清凉之药润其次层，如以温棉御炮使火不内射，既镇且润，火毒自骎驯而下行。惟大便泄泻太甚，又宜兼顾脾气，庶无滑脱之虞。方用生地、元参、丹皮、炒芍以清其血分之热，川贝、麦冬、生草、石膏以清其气分之火，加薄荷、银花、连翘以消其肿而解其毒，粳米以补其脾而挽其泻。白喉兼泻，白喉论原有加藿香、砂仁之训，但香砂辛温，利于泻不利于喉，兹易以粳米，较用香砂似觉平稳，盖粳米甘凉，清热补脾两擅其长故也。外以瓜霜散加牛黄频吹，以清毒而消肿。|处方：细生地五钱原麦冬三钱炒白芍二钱生粳米一合苏薄荷一钱乌元参四钱湖丹皮二钱生石膏三钱，研细川贝母二钱生甘草一钱每日服两剂。|又方：西瓜霜一钱飞朱砂三分梅花片一分人中白二分，煅西牛黄二分雄黄精三分研细末，频吹喉内白点上。|效果：二日神色明亮，白块束小。五日泄泻亦减。七日白点退净，饮食如常。十日声音稍亮。再以竹叶、石膏、北沙参、破麦冬、生苡仁、生甘草、川贝母治之，两旬诸恙悉退矣。|廉按：此法治真白喉症，感邪已轻内热尚重者用之。惟五岁小孩日服两剂，分量尚厌太重，在善用者斟酌之。/|