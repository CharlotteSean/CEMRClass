孙姓儿病积聚，抬来求诊，年十四矣。行不能，立不能，坐亦不能，席于地而仰卧，自腰以上，厚垫衣被，而渐加高，盖平则不息也。面色黄瘦，腹大而坚，心腹两胁，一片板硬，惟小腹之左下少软。从软处按之，病边锋棱，了了可辨。诊其脉，弦而劲。问病起几时？曰：近三月矣，日渐加大。予曰：三月未久，何得结滞如此之甚？此水气病也。《金匮》云：心下坚大如盘，边如旋盘，水饮所作。正是此病。特此症连胸带胁迄小腹，不止如盘耳。仲景主以枳实白术汤，予尝用之以治水病，竟无验，非方不佳，乃药力不如古耳。且此症六脉弦劲，水以寒结，当由暴渴饮冷所致，非温开不可。乃重用枳、术、姜、附，加大黄、厚朴、槟榔、泽泻以利之，服一剂，大小便俱利，脐下消去三四指，能坐矣。再一剂，又去三四指，饮食大进，遂能行立，复来诊。予曰：药已验，不必更方，间日一服，再四五剂，即可全消。俟病尽之后，倘或过弱，再来定方可也。其后十余|日不至，问其邻，则归去之后，已施之寺中，但|祈佛佑，不借药力矣。嗟乎！使佛能佑人，谁|不可佑？必僧而后佑，是私其党也，岂释迦之|教哉！然予比年阅历，见贫人服药，往往不能|多服，虽应手奏效，亦多废于半途，非难于饮，|难于赀也。予因思得一法，凡遇贫人病，非多|药不愈者，并数剂为一剂，而令其分服，于贫家儿之病积滞者，尤用此法，每方必合一料，每料必足数十日之用，其中攻补轻重不一格，然|必加峻药一二味，令每服得泻少许。所以然者，贫人既已市药，即不肯不服，然不泻则谓不效。每见贫人言病，曾服某先生药，不见宣，某先|生药见宣。问见宣何如？曰：泻下几次。彼不|问病之当下与否，而总以泻为效，且不日效，而曰宣。习俗纰缪，往往如此。然诸病积小儿，借此法以全活者，亦不少矣。或问积与癖有别乎？|曰：《内经》言积不言癖，犹之言饮不言痰，盖饮是痰，积即是癖，痰特饮之稠者，癖则积之深者耳。《难经》言积有息贲、伏梁、痞气、肥气、奔豚之殊，分属子五脏。《内经》言积有孙络、经输、伏冲、膂筋、肠胃、膜原、缓筋之异，详指其浅深。夫积在膂筋，已居肠胃之后，深莫深于此矣，而亦未尝变积言癖，可知癖特积之别名，无容岐而为二也。世俗动言积可治，癖不可治，讵知癖亦积也，特浅者可治，深者难治；浅而形气壮者易治，深而形气弱者倍难治耳。吾乡老医又有亲见儿死而剖出癖者，云其根出于两肾之间，纤细如指，盘屈而上，处处丝络，连辍甚固，接脾环胃，渐大而阔，至梢扁长，大于手，胃为所蚀，殆如纸薄，提而视之，长可二尺许，千百红丝，皆盘根于脏腑，因为予言，癖形如此，岂复药力所能攻？不知此正膂筋之积，谓之皆出于脊则可乡谓皆如此儿之积，接脾环胃，蚕蚀胃腑则不可。以小儿之死于积者不少，其因积而病，因治而愈，亦不少也。若尽如此儿，岂复有可生之理哉？然《内经》言积，虽分浅深七八处，而以予所见，诸小儿儿之积，大半多在胁下，且右胁少，而左胁多。大抵胁本肝部，肝位于左，在表之风寒，与肝木之风，同气相求，感而易入故也。夫外邪入里，里气不相拒而相合，则永无自散之期，于是气为之滞，血为之凝，周身中之津液为之吸聚，肠胃外之汁沫因而迫结。故其始起也，发热恶寒，积犹不见，久而见于胁下，久而横侵腹中，又久而满腹而过脐。至满腹过脐之时，饮食日减，肌肉日削，曩之发热者，至此愈热：曩之恶寒者，至此或愈恶，或不恶，或反喜寒矣。以里热甚，则借外寒以自解，而其积遂已成，而不可治。故有此症者，必当图之以早。或曰：积皆起于风寒乎？治此症者，从不闻用表散何也？予曰：《内经》明载数因，曰虚邪中人，始于皮肤则皮肤痛，传于络则痛在肌肉，传于经则洒浙喜惊，传于输则六经不通，四肢肢节痛，腰脊乃强，传于伏冲之脉，则体重身痛，传于肠胃则责响腹胀，寒则肠鸣飧泄，热则便溏出糜，由是而传于肠胃之外，膜原之间，或着孙络，或着络脉，或着经脉，或着输脉，或着伏冲之脉，或着于膂筋，或着于肠胃之膜原，上连于缓筋，此邪之自外入内，从上而下者也。又曰：足悗胫寒，血脉凝涩。寒气上入肠胃则胀■，■胀则肠外之汁沫迫聚不得散，日以成积，所谓积之始生，得寒乃生，厥乃成积者也。又曰：卒然多饮食，则肠满；起居不节，用力过度，则络脉伤，阳络伤则衄血，阴络伤则后血，肠胃之络伤，则血溢于肠外，肠外有寒，汁沫与血相搏，则并合凝聚不得散，而积成矣。又曰：卒然外中于寒，若内伤于忧怒，则气上逆，气上逆，则六输不通，温气不行，凝血蕴裹，结而不散，津液渗涩，着而不去，而积皆成矣。凡此数条，盖风雨伤上，清湿伤下，饮食伤腑，喜怒伤脏，皆致积之由，岂得专责之风寒？然即风寒入里，结而成积，亦非表散所能尽，何也？有气血痰涎为之锢蔽，有津液脂膏为之凝合也。夫中风伤寒，皆外感之暴症也，在表则以汗散，在里则以下解，暴病且然，何况于积？虽然，其中亦有可以表散者，此不问其病之久近，而视积之浅深，亦必兼有表脉，且有疼痛移动，忽轻忽重之时，则一表散，而病可尽，间或不尽，亦甚易为，予尝数遇此症，皆以表散奏功，顾此特千百之一二，岂可胶柱鼓瑟，执此以治众小儿之积哉？且风寒虚邪也，入之气血、痰涎、津液、脂膏之风，则为实邪，更从阳气转化，则为热邪，实而且热，非清凉攻下不可。故体壮能食者，虽重可治，谓其堪任攻下也；体弱不能食，虽轻难治，谓其不任攻下也。本属攻下之症，表散岂可轻投？曰：是则然矣。然在孙络、经输、伏冲、缓筋等处，何以别之？治之以何为主？予曰：以经考之，孙络之为脉也，浮而缓，不能勾积而止之，故常往来上下，移行肠胃，以致水气渗灌，濯濯有音，寒则腹胀雷引，此孙络之积也；其著于阳明之经，则挟脐而居，饱则大，饥则小；其著于缓筋也，似阳明之积，饱则痛，饥则安；其著于肠胃之膜原也，外连缓筋，饱则安，饥则痛；其著于伏冲之脉者，按之应手而动，发则热气下于两股；其著于膂筋在肠后者，饥则见，饱则不见，按之不得；其著于经输之脉者，闭塞不通，津液不下，孔窍干涩。此其擘分指画，未尝不详。而以予所见，则多连胁布腹，绕少阳，入阳明，横带膜原，接连缓筋，甚则下脐，抵伏冲，何由得截然划然，约归一部，而不相侵越乎？故治此之法，攻为主，清次之，然攻积清热之药，未有不伤脾胃者，于是不得已佐之以补，至补多攻少，则病难为矣。间有积成块现，充胁满腹，而身不热，脉不数，■痛呕吐，小便短少者，则停饮蓄水之症，非真积也，攻其水而病自愈，清法又在不用矣。此皆古人之成规，非予一已之成见也。客首肯称善。|