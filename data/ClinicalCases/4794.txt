0002
呕泻蓄血，明阳络俱伤，气滞脾困，不克输津生新，下焦真气不充，清浊艰于升降，运谷无权，腹膨便溺，六脉软弱无力。理当温补，佐安神法，再视消息，附方呈政。|土炒制于术二钱炙白芍二钱炒枣仁三钱菟丝二钱橘叶三张土炒归身一钱五分云茯神二钱川郁金一钱，切后入泽泻一钱五分焦谷芽四钱|十九日晚复诊，左脉弦动，略有烦躁，此肝阴亏而脾未输上供也。再拟醒脾化气，参用柔肝法。|土炒制于术一钱归身一钱五分，酒炒枣仁三钱川郁金一钱泽泻一钱五分焦谷芽四钱蛤粉炒阿胶二钱白芍二钱茯神二钱炙升麻四分橘叶三张|二十一日，脉象两手均称条达，惟重按少力，可见中焦气机稍舒，命门真火未能摄水，脾阳不克运动，所以下体浮肿重滞，饮食能纳难化也。仍拟和肝胃，佐助元阳法。|炒黄西党三钱茯神三钱巴戟一钱五分，盐水炒川郁金一钱，切后入泽泻一钱五分焦谷芽四钱土炒于术二钱枣红三钱肉桂三分，去皮磨炙升麻四分橘叶三张|二十三日诊，腹胀不寐，脉反弦数，无疑木旺土衰，肝阴内亏所致。就证参脉，未敢骤补，此方暂服。|米饮炒制于术归身茯苓川郁金元米炒麦冬赤豆三十粒姜汁制半夏白芍藿香淮牛膝磨冲肉桂|二十五日诊，中不胜湿，湿化为热，其气不得快利，以致腐谷少权，二便不畅，脉象动静，以扶本为主，疏理为佐，拙方候政。|土炒制于术归身大腹绒茯神益智煨木香白芍炮姜车前肉桂|先曾失血，由络伤所致。现患咳呛脾泄，痰多肉削，中气不足之验。治宜涤痰健中，舍此无策。|制于术淮山药桑叶北沙参橘白川石斛茯苓款冬川贝母炙草|再诊，冲呛不止比前减少，并脉象数势缓和，斯属佳境，但速愈不能。|炒生地麦冬川贝元武板丹皮北沙参橘红杏仁冬桑叶青盐|