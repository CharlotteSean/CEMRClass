甲午冬，程从周军门少君绍周太守患喉痹。时医误以温补治之，遂致喉肿，水不下咽三日矣。延余诊视，脉沉细。余曰：“此证肺胃肾虚火上冲喉咙成痹，单者重而双者轻，最忌刀针刺破喉咙，引毒入内，不治。并忌温药助邪；散药发邪；凉药伏邪。误服温补助邪，项肿以致于此。余为先刺少商、商阳二穴，出黑血以泄毒。贴金刚匙以拔毒，吹吴氏丹药以消毒，拟以滋阴清肺汤加减和解之。服药时许，饮水，晚间食粥，次日加托里透脓之品，数服外溃内消而愈。|