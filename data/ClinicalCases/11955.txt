南京宗子荣司马之夫人，喉间腐烂作痛，内热口干，肢节痛不能动。余诊脉弦滑而数，邪热挟痰入络。治必清络泄热豁痰。|羚羊角一钱牡丹皮二钱冬桑叶一钱京玄参一钱五分天花粉三钱川贝母三钱瓜蒌皮三钱马勃八分金银花三钱连翘三钱鲜竹茹一钱鲜竹沥四两芦根三两进六剂而霍然。|常州盛杏荪宫保之第四女，壮热无汗，红疹满布，咽喉红肿白腐，舌绛苔黄，诊脉浮弦洪数。温热中挟秽浊，气血皆受燔灼，非用大剂生津泄邪，两清气血，令邪热外泄；秽浊下行，势必深入，至脏腑腐烂而后已。此症须照瘟疫例治，非寻常喉症可比。|生石膏三两犀角尖磨冲，一钱酒炒黄芩一钱丹皮三钱牛蒡子三钱薄荷叶一钱五分银花三钱连翘三钱天花粉三钱马勃八分象贝母三钱金汁二两芦根四两竹沥四两|进三剂，汗出淋漓，发热渐退。照前方加石斛五钱桑叶三钱。进三剂，大便畅行，热势尽退。照前方去牛蒡、薄荷，加鲜生地四钱。咽喉红肿白腐皆消，惟口渴引饮，心烦不寐。改用：|天冬二钱麦冬三钱大生地二钱南沙参四钱石斛三钱天花粉三钱川贝母三钱竹茹一钱五分甘草五分白芍一钱五分青皮甘蔗四两|连进五剂，遂愈。斯时盛氏本人传染是气，亦患喉症，状与前同。照前法减轻治之，一候即痊。行辕患此病者，共四十余人，皆用前法治愈。所不及救者，惟如夫人刘氏，邪未清而阳已越，使女兰香，正不胜邪而内陷耳。|