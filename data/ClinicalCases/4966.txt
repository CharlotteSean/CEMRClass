0002
屠洪生室，年三十六岁。甲戌患肝木乘脾泻，用痛泻要方加桂枝、木瓜、车前、苓、泻、木香、蒺藜、禹余粮、戊己丸。泄止。越数日赴宴，酒食油腻，多吃水果，泻复作。投药复愈。再投丸方一料，全愈。案：连育七胎，血虚肝旺，乘胃呕吐，乘脾泄泻，头晕少寐，不饥脘阻，目重，气喉项大，四肢无力，无一不是肝病。宜培土抑木，宁神息风。参、术、秫、半、苓、神、菟丝、桂枝、橘叶、山药、扁豆、查肉、归身、芎、芍、蒺藜、天麻、绿萼梅、首乌、料豆、乌梅、合欢花、杜仲、远志、狗脊、甘松、香附、乌药、木瓜、牡蛎、蛤壳、藿梗、桔梗、玄胡、泽泻、牛膝、石莲、赤石脂、益智、蔻仁、川连、麦芽、芡实、车前、百草霜、诃子、川断，研末，用霞天曲煮糊丸如桐子大，晒。每晨晚餐前各服四钱。禁水果及易滑肠食物。|