0102
沈左。外感风温，内蕴湿热，熏蒸于肺，肺脏生痈，咳嗽胸膺牵痛，痰臭脓血，身热口干，脉滑数，苔黄，重症也。急拟辛凉清温，而化痰瘀。|薄荷叶八分冬桑叶二钱粉丹皮二钱桃仁一钱生甘草八分桔梗一钱银花五钱连翘壳三钱光杏仁三钱象贝母三钱生苡仁五钱冬瓜子四钱活芦根去节，二尺鲜金丝荷叶去背上白毛，十张|另单方：金丝荷叶一两去毛打汁、陈酒一两、杏仁粉五钱、川贝粉五钱，炖温服之。|前方连服三剂，咳嗽脓血均减，身热亦退大半，原方去桃仁及薄荷叶，加轻马勃八分通草八分。|