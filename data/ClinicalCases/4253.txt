0002
房叔。胃脘痛，脉细涩，服香砂六君子汤去白术，加煨姜、益智。痛定后，遇劳复发，食盐炒蚕豆，时止时痛。予谓昔人以诸豆皆闭气，而蚕豆之香能开脾，盐之咸能走血，痛或时止，知必血分气滞，乃用失笑散，一服痛除。|以上出自《类证治裁》|巢氏。素有胃气，或用温胃之剂，不效，延至痛引背胁，脉短涩。予谓短为宿食，涩为气中血滞，宜疼痛无已也。用延胡、五灵脂酒炒、当归、红曲、降真香末，痛止。|以上出自《类证治裁》|薛。痛久热郁，口干内烦，不宜香燥劫液，询得食痛缓，知病在脾之大络受伤，由忍饥得之。甘可缓痛，仿当归建中汤法。炒白芍二钱半、当归钱半、炙草一钱、豆豉炒，钱半、橘白八分、糯稻根须五钱、饴糖熬，三钱冲，数剂痛定。常时食炒粳米粥，嗣后更与调养胃阴。杏仁、麦冬、白芍、当归、蒌仁、半夏青盐炒，南枣。数服痛除。|以上出自《类证治裁》|史。脘痛日久，血络亦痹，理用辛通。当归须、延胡索、橘络、香附、枳壳、降香、郁金汁，服效。|以上出自《类证治裁》|张。操劳伤阳，脉迟小，胃口隐痛，绵绵不已，治用辛温理气。制半夏、良姜、金橘皮、茯苓、檀香、归须、韭子炒研，一啜痛止。|以上出自《类证治裁》|姜。左脉浮而钩，右弦缓，脘中久痛，纳食稍缓，乃饥伤脾络所致。经言脾欲缓，急食甘以缓之，勿用平肝，克伐生气。潞参、当归须、白芍、饴糖、红枣、甘草、牡蛎粉、糯稻根须、降香末。数剂而安。|