戴某，年二十六，患鼻瘜，窒塞疼痛，不闻香臭。此因过食厚味，积热于肺，日久凝浊结成瘜肉，滞塞鼻窍，如雨霁之地突生芝菌也。先以防风通圣散加三棱、海藻，研末调服数剂，继投泻白散加黄芩、杏仁、天麦门冬十余剂，又仿韩氏以白矾末加硇砂少许吹其上，果渐消化，后以此法治数人，悉验。|鼻生瘪肉，症不多见，此治甚善。寿山|