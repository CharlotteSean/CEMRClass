0601
壬辰十二月二十一日，孟，三岁。头面腰|间有粒身热，防痘。宜辛凉，最忌发汗。|连翘三钱苦桔梗二钱元参二钱银花三钱牛蒡子三钱芥穗一钱薄荷一钱五分南查炭二钱甘草一钱煮三杯，分三次服。|二十二日：仍服原方一帖。|二十三日：险痘二天，脸面独重，根松顶平，地界不清。|紫花地丁三钱连翘三钱东山查三钱细生地三钱银花三钱粉丹皮三钱苦桔梗二钱天虫二钱荆芥穗一钱五分牛蒡子二钱芦根三钱人中黄一钱五分猪尾膏半酒杯，加入梅冰片三厘|煮三杯，分三次服。|二十四日：险痘三天，脸面之板滞已化活润，不合两腿鼠迹，不大便。须微攻之。|紫花地丁四钱银花五钱苦桔梗三钱生大黄三钱连翘三钱荆芥穗二钱牛蒡子三钱天虫二钱人中黄二钱猪尾膏一酒杯，加入梅冰片四厘煮三杯，分三次服|二十五日：重险痘四天，头面根松顶平，背与两腿蟢窠鼠迹太多，有壳薄浆清之虞；虽不大便，不敢峻攻，以有疝瘕故也，且与提顶拔毒。|紫花地丁五钱苦梗三钱白芷二钱牛蒡子三钱银花五钱皂针一钱白茅根二钱连翘三钱天虫三钱人中黄二钱防风二钱芦根三钱猪尾膏一酒杯，加入梅冰五厘煮三杯，分三次服。|二十六日：险痘五天，昨用提顶，今日顶起者大半，根亦渐紧，业有行浆之势，大便昨日已通。兹与领清气以行浆。|连翘三钱苦桔梗三钱丹皮二钱银花三钱牛蒡子三钱白芷二钱防风二钱人中黄一钱五分天虫二钱橘皮二钱白茅根三钱芦根三钱煮三杯，分三次服。|二十七日：痘六天，业已气血用事之际，当与托浆。|银花三钱生绵蓍五钱白芷二钱防风二钱白茅根三钱芦根三钱丹皮二钱炙甘草一钱五分煮三小杯，分三次服。|二十八日：痘七天，仍须托浆。|生绵蓍五钱银花三钱白芷三钱细生地五钱防风三钱甘草炙，一钱五分白茅根五钱煮三小杯，分三次服。|二十九日：痘八天，浆不甚足，仍须托之，于原方内去生地、银花、白茅根，加人参、橘皮。|三十日：痘九天，与辛凉结痂，于原方内|