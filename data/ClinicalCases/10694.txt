陆吉人君夫人，年二十一岁。五月二十五日诊。|病名：寒客胞中。|原因：经来之后，血府空虚，风寒客之，遂患寒热，头痛肢酸，病已二旬。前医杂进凉药，风寒被遏内闭。|证候：肢冷足痹，不能行动，结胸腹满，胃呆，耳聋沉眠，神识日清夜昏。|诊断：脉弦软，舌淡红。脉证合参，是寒客胞中，即樊星环先生，所谓寒入血室证也。|疗法：用当归四逆汤加减，温通血海寒闭，藉以外达少阳。|处方：当归三钱桂枝一钱赤芍三钱炙甘草一钱北细辛三分通草一钱荆芥二钱丹皮二钱朱茯神四钱杜红花二钱鲜桑枝一尺|次诊：五月廿六日。神识清楚，沉迷已醒，胸胁满闷亦舒，耳聋稍聪，四肢未知，畏寒不渴，便闭。脉象迟缓，舌色红润，血海被寒所袭，不能温养肢体，故肢厥畏寒也。再拟温养血分。|次方：当归四钱桂枝一钱生白芍三钱炙甘草一钱荆芥一钱防风一钱秦艽二钱丹参三钱朱茯神四钱川芎一钱鲜石菖蒲一钱明天麻一钱杜红花二钱鲜桑枝一尺|三诊：五月廿七日。血得温养，神清肢暖，便闭不渴。脉象迟软，舌淡红润。迟脉为寒，软脉属虚。血因寒凝，肠滞便闭。当和活血行滞润肠法。|三方：当归四钱生白芍三钱桂枝一钱广地龙二钱炙甘草一钱丝瓜络二钱橘红络各一钱半川贝二钱秦艽三钱防风一钱杜红花三钱桃仁三钱柏子仁三钱朱茯神四钱|四诊：五月廿九日。大便解后，四肢和暖，稍得行动，身倦乏力。左脉滑，右脉缓，舌红。按厥阴中风，脉微浮为欲愈。今左脉滑，即属浮象。右脉缓，为脾胃失和，营卫渐调。真气未复，腠理不实，还宜善自颐养，尚防变端。|四方：西归身三钱生白芍四钱川芎一钱黄菊花三钱钩藤三钱柏子仁三钱橘红一钱明天麻一钱秦艽二钱桑叶二钱茯神四钱丹皮二钱丹参三钱|效果：服药后病愈。|炳按：经后血府空虚，风寒客之，乘虚袭入，仍宜温通血脉，宣行滞气，俾寒气行，诸疾自失。|