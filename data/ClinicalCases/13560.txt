0602
辛卯六月杪，奉命誊录六经，适族孀谭氏子甫二龄，患囊缩证，延馥至。氏将乃子阴囊紧揪不敢释。云：“昨夜乘热贪凉，适卧房北牖风入。抵鸡鸣，是子发热，呼号，小腹胀满痛甚，阴囊缩入。”审视指纹隐隐淡红，默思厥阴经脉，绕阴器，抵小腹。风寒直中厥阴之经，故小腹胀痛，阴囊缩入。发热，乃风寒拂郁，指纹淡红，明系寒征。速令灌豆淋酒一盏。随主桂枝汤倍生姜加吴茱萸附子。服一剂而病顿解。谨附于此，可见风寒直中厥阴，有温里攻表兼施之一则。|豆淋酒|黑豆一升烧酒二升黑豆炒令烟出，随用烧酒沃之，去豆温服。|