0302
程少繇兄令眷小产后，外寒内热，头痛食少，恶露淋漓，不断溏泄，日夜多次，汗出不寐，腰脊酸疼，左脉濡小，而右更软弱。予谓：“心脾内虚，奇经失职，延绵时日，必成蓐劳。察症凭脉，则血病，由于气病，皆中气下陷不能升举其阳也。惟用甘温以补气，气旺则清升浊降，阳生阴长，而诸病皆可愈矣。此李东垣补中益气之识，所以超出群贤也。今即用此汤，加枣仁以宁心，赤石脂以固下，鹿角霜以通奇。三味亦皆甘温补气妙品，可以相得益彰矣。”数服而效，半月复初。|