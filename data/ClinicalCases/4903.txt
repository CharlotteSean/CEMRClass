0002
王仲奇钟君，马霍路，八月廿七日，早年嗜饮，胃腑有伤，非但谷难腐熟，而水气之分泌乖乱失常，其始呕水，并呕黄苦，脘中痛，盖胃气翳滞，幽门不适，胆汗亦逆流而上也，幸而未成饮癖，呕吐旋愈，近来又有肠鸣、晨泻之患，病机又下流转趋于肠，久恐累及肾命为五更泻，则殊非所宜矣。    于术炒，钱半茯苓三钱益智仁一钱青防风炙，一钱肉果煨，一钱鸡距子三钱法半夏钱半新会皮钱半沉香曲炒，钱半蒲公英三钱佩兰三钱    二诊：九月十五日，晨泻已愈，肠鸣时仍有之，惟所进水谷仍难磨化，肾命有亏，脾元尚少鼓动运行也，脉濡滑。早年嗜饮，尝呕水，并呕黄苦，一呕盈盘，如倾筐倒箧，幸而旋愈未成馀癖，仍从脾、肾调理。    于术炒，钱半沉香曲炒，钱半巴戟天钱半鸡距子三钱茯苓三钱补骨脂炒，钱半肉果煨，  钱益智仁三钱广木香六分佩兰三钱蒲公英三钱|