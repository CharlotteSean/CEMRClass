0000
素本脾阳不足，湿痰盘踞中宫，脘胁痛胀。辰因外感，愈觉滞下不清，白冻夹杂。脉象弦数。延及有年，治难骤效。|煨葛根一钱五分西砂仁五分，研粉甘草五分制半夏一钱五分广木香一钱云茯苓三钱川厚朴五分，炒防风根一钱五分福泽泻一钱五分制苍术五分广橘皮一钱五分生姜一片荷蒂三枚|滞下五色，且有燥粪，曲肠之浊阴失降，是其明征。所幸胸次稍舒，谷食稍进。但少腹痛胀，胀甚似坠，清阳不升，浊阴下降，显然可见。症延五旬，正阴未有不伤。然浊阴久羁肠间，又非降不可。脉象虚弦且滑。舌苔稍起。拟升清降浊法，补正祛邪，应手为妙。|参须二钱煨葛根三钱于白术三钱姜汁半夏二钱熟附片七分，童便浸煨白芍二钱云茯苓、神各三钱煨木香四分砂仁壳七分汉防已七分生、熟谷芽各一钱白蔻衣一钱防风根一钱五分荷叶筋|连服升阳降浊、温通下焦法，胀痛渐减，大便秽浊甚多，燥粪渐软，脐右霍然，脐左未净。清阳有渐升之兆，浊阴有就降之机。但腹中漉漉有声，气道尚未通达，皆湿痰郁遏所致。脉象右关有神，左手尚未条达。至浮阳时越，心悸生烦，皆平素肝虚胆怯，痰湿内蕴之故。拟条达气道法，以冀进步。补剂缓图。|银蝴蝶三钱云茯神二钱橘皮、络各七分，盐炒砂仁壳八分秫秫米一钱五分益智仁一钱五分五谷虫一钱五分络石藤三钱冬瓜子三钱白蒺藜一钱五分煨葛根三钱生、熟谷芽各一钱五分法半夏三钱荷叶筋一小撮|连服条达益气法，所便秽浊，不击而下，为数甚多。细思所便之色不改，终非了局。昨着太阳之气化不行，小便不利，甚为可虑。脉象右关尚调而无力。病延两月之久，早晚大雪节届，恐生风波。姑拟升阳益胃，获效乃吉。|太子参一钱五分于白术一钱五分制半夏三钱建泽泻一钱炙黄芪一钱五分橘皮、络各七分粉甘草五分嫩柴胡八分，水炒防风根一钱五分杭白芍二钱川雅连四分，姜炒荷蒂三枚陈米一勺|另服乌梅丸。|昨进升阳益胃，兼服乌梅丸，胀痛就减，便色转黄，殊属佳兆。但胸次时宽时闷，谷食不香，常觉痰多，脾阳健运，尚未得常，是其明征。脉象左右俱有条达之象。拟转输脾胃法，以冀气化得常为佳。|太子参一钱五分，另煎冬瓜子四钱，土炒生、熟谷芽各五钱白蔻衣一钱益智仁一钱五分，盐水炒云茯苓三钱|服诸方，理法甚当，余邪、余滞郁结，终非所宜。|川桂枝生甘草川厚朴姜炒水炒柴胡威灵仙炒楂肉法半夏淡枯芩草果赤茯苓潞党参细枳实鲜生姜小红枣鲜竹茹一钱二分，炒|经云：肾开窍于二阴。久痢必伤肾脏。于是命火衰微，不能生化。脾土健闭之权失职，交寅分则腹痛而泄痢。脉象弦细无神。面色痿黄，已历半年之久。其为肾虚无疑。再延则阳败阴亏，恐生肿胀致变。拟通阳之剂，兼摄纳下焦之法治之。|破故纸一钱台党参三钱绵黄芪一钱炙甘草五分白蔻仁五分五味子五分绿升麻五分熟附片一钱五分吴茱萸四分炒冬术一钱赤石脂一钱五分荷蒂三枚|