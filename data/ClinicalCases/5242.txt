0003
龚，五十八岁。先是大小便俱闭，自用大黄八钱，大便虽通，而小便涓滴全无，续用五苓仍不通。诊其六脉弦紧，病因肝郁而成，当开阴路。|降香末三钱归须三钱琥珀三分两头尖三钱丹皮三钱麝香同研冲，五厘韭白汁冲，三匙煮三杯，分三次服。一帖而通，二帖而畅。|普，三十八岁。小便淋浊，茎管痛不可忍，自用五苓、八正、萆薢分清饮等淡渗，愈利愈痛，细询病情，由房事不遂而成。余曰：“溺管与精管异途，此症当通精管为是。”用虎杖散。现无虎杖，以杜牛膝代之。|杜牛膝五钱丹皮三钱归横须三钱降香末三钱琥珀同研末，六分两头尖三钱桃仁泥三钱麝香同研冲，五厘煮三杯，分三次服。一帖而痛减，五帖而痛止，七帖浊净，后以补奇经而愈。|