0602
王姓女，六岁。痘后患咳嗽，将三月，不思食。迎予视之，六脉弦细，此脾肺虚寒也。六君加姜、桂、门冬、五味四剂。饮食顿进，嗽亦稍止，此真元未散，药力易得，再十余剂，云十九。然脉尚弦细，较前不过略和，教以服前剂，不允而止。明年复患如左，脉亦仍前，以煎剂治之，全愈，第脉终未和缓，犹带弦细也。予曰：病虽瘳，脉气未复，又明年三月，重患如前，又视之如故，以十全大补汤、门冬、五味，四服而愈。予思之，犹未脱也。当补中大补剂百余，方获五脏坚牢，而宿疾亦不再起矣。不然，年盛时色念一动，将有不胜，其喘患矣。世医以咳嗽之疾，全作痰火，尽治以清痰降火顺气克伐之剂，遂至脾土中损，多致不救。不知咳嗽之疾，繇脾胃不和，肺金失养，金不生水，心肝二火陡起于内，乘所不胜咳嗽不止，而肺病奄奄，脾胃益虚，此子病母忧，化气使然也。正宜补脾胃，生肺金，不拘剂数，使脾肺|