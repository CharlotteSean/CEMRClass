病者：蕲水李兴发，年四十二，寓武昌中新河，以挑码头为生活。|病因：偶因劳动脱衣，遂病伤寒太阳症。|症候：头痛剧，发热恶寒无汗，骨节疼痛，不可转侧，足冷。|诊断：脉浮而紧，舌白而滑。|疗法：以加味麻黄汤主之。|处方：生麻黄秦艽各二钱云苓杏仁各二钱五分桂枝陈皮只壳各一钱五分甘草一钱生姜大片葱白三茎。|效果：一汗而愈，次日仍往码头挑力，第三日病复发，比前较甚。|复诊：脉浮而数，舌干口渴，心胸烦闷，面赤气粗，腰痛不可转侧，此劳复症也。|疗法：以桂枝汤加味。|接方：桂枝白芍各三钱薄荷杏仁前胡各二钱甘草一钱生姜大片红枣四元。服后啜热稀粥以助药力。|效果：一服热退，腰痛止，心烦面赤亦平，汗出如洗，再服香砂六君子汤，静养而安。|理论：凡病已愈而再发者谓之复。因劳心劳力而发者为劳复。因食物停滞而发者为食复。因不慎房事而发者谓之女劳复。总之皆复感症也。西医谓之再归病。此症因初愈后，元气未复，强之挑担，凡挑担人之体力咸集于上部，下必空虚，必于息肩之候，风寒乘袭，再发为复感也。其心胸闷烦，面赤气粗，腰空痛，恶寒足冷，皆上实下虚之症。人之真气上冲。服必下聚，故足冷也。|方论：初服麻黄汤，加秦艽者，因骨节疼痛不可转侧足冷故也。麻黄汤专于发汗，此症身痛不可转侧足冷，阴寒更重，故加秦艽以疏骨节之风寒，陈皮、枳壳以利胃之滞气也。|《伤寒论》曰，伤寒发汗已解，半日许复烦，脉浮数者，可更发汗，宜桂枝汤主之。金鉴云，是表邪未尽退而复集也。其不用麻黄汤，以其津液前已为发汗所伤，不堪再任麻黄，宜桂枝汤更汗可也。柯韶伯云，麻黄汤纯阳之剂，不可以治烦，桂枝汤内配芍药，正以治烦也。今此症心烦面赤，烦症具矣。更又舌干口渴，将从热化。气粗是气上冲之先兆、邪有外出之势，亦即正气抵抗疾病之现象。故宜因其势而驱邪外出。桂枝汤为对症药也。其加前胡、杏仁者，利肺气即所以调正气也。|