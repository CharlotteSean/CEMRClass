吴。暑热蒸迫，心火暴甚。喉舌肿痛，及今旬日，势防成脓。用凉膈散加犀、羚，解上焦以泄君火之燔。|牛蒡子犀角连翘焦山栀生军水浸大贝母元明粉竹叶芦根薄荷|又：消管丸。|胡黄连一两刺猥皮一两，炙象牙屑一两五倍子一两，炙蟾酥酒化，三钱陈硬明角灯二两，炙|上药为末，炼蜜丸。用上好雄精三钱，泛上为衣。每朝三钱，金银花汤送下。|渊按：方极佳。惟蟾酥大毒走窜之品，每日服分余，未知可否。减半则稳当矣。此治外症久而成管者。|