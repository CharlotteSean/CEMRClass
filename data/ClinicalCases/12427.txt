0503
王右。丹痧后阳明积火上升，牙疳腐烂，颧面肿痛，身热晚甚。虑其增剧，拟芦荟消疳饮加减。|真芦荟八分京元参钱半荆芥穗一钱活贯众三钱熟石膏打，三钱甘中黄八分胡黄连六分银柴胡一钱薄荷叶八分金银花四钱连翘壳三钱犀角片磨冲服，四分川升麻四分陈金汁冲服，一两鲜竹叶三十张活芦根去节，一尺|二诊：牙疳腐烂，颧面肿痛，身热咳嗽，手臂痧子隐隐，温邪疫疠蕴于阳明，积火上升，还虑穿腮落牙之变。再宜清温败毒。|前方去柴胡、升麻、陈金汁，加生赤芍。|艾左。先天不足，胃火循经上升，牙疳腐烂，牙龈渗血，宜芦荟消疳饮加减。|内搽丁氏走马牙疳药。|煎方：|真芦荟八分京元参二钱薄荷叶八分熟石膏四钱甘中黄八分胡黄连五分银柴胡一钱金银花四钱连翘壳三钱苦桔梗一钱活贯众三钱粉丹皮钱半鲜竹叶三十张活芦根去节，一尺/|