0602
魏福祥，年九岁，住魏家桥。|病名：肺损挟温邪。|原因：乃父劳损吐血，病中所种，先天不足，阴液素亏。新感温邪咳嗽，服疏透散表及清肺之剂，时阅二旬，表邪虽解，而营阴被劫。|证候：咳逆气促抬胸，便溏酱色，小溲短赤，夜间潮热，胃气大衰，久不思食。|诊断：脉象滑数，舌色四边绛而中糙。阴亏夹感，邪微正虚之证也。|疗法：急清肺胃温邪，兼救津液。若畏其虚，遂时补剂，究非正当疗法。盖邪留则真损，病去正始复。|处方：桑叶三钱枇杷叶三片去毛生石膏四钱扦鲜生地四钱冬瓜仁四钱生米仁四钱桃仁三钱淡竹茹三钱原麦冬三钱鲜苇茎二尺去节|次诊：十二月六日。咳逆胃呆，小溲短赤，胸部高突，溺管刺痛，虚里穴震跃，唇裂出血。左脉弦细，乃肝肾真阴不足。右脉滑数，为肺胃燥火炽盛。舌色红绛，苔黄微铺，上实下虚，消灼津液，拟清润法。|次方：桑叶三钱生石膏四钱西洋参一钱天花粉三钱鲜枇杷叶十片去毛甘草梢一钱生米仁四钱木通一钱半鲜生地三钱原麦冬三钱鲜淡竹叶三十片鲜苇茎一尺去节|三诊：十二月八日。小溲略长，溺管痛止，大便溏薄黄色，咳嗽乍寒乍热，胃气较振，口角出血。左脉弦数，右脉弦细。舌色四边红绛，苔黄薄铺。肺胃温邪渐清，肝肾阴虚未复，仍宗前法治之。|三方：桑叶三钱白菊花一钱半天花粉三钱竹茹三钱瓜蒌皮三钱西洋参一钱白毛燕三钱包煎甘草梢一钱西党参三钱生米仁四钱淮山五钱生石膏四钱生石决明四钱枇杷叶十片去毛|四诊：十二月廿五日。小涩清长，溺管痛止，胃气微甦，咳嗽呕逆，内热口干，脉象滑数，舌色红润。治宜清肃肺胃。|四方：桑时二钱竹茹三钱天花粉三钱北沙参三钱原麦冬三钱鲜生地四钱叭杏仁三钱丹皮一钱半知母一钱半生石膏四钱仳杷叶五片去毛|五诊：十二月二十八日。阴虚未复，日晡内热，脉象细数，舌色红润。咳嗽不寐，拟育阴潜阳。|五方：炙甘草一钱北沙参三钱叭杏仁三钱生白芍三钱生龟板四钱生鳖甲四钱大生地四钱原麦冬四钱鲜金斛三钱夜交藤四钱|六诊：十一年一月六日。脉象软弱，舌色光绛，咳止气平，胃苏寐安，二便通调。惟时有虚热，肌肤赢瘦，久病之后，阴虚未复也。宜育阴醒胃以善后。|六方：炙甘草一钱生白芍三钱原麦冬三钱北沙参四钱西党参三钱淮山三钱生龟板六钱大生地五钱鳖甲四钱地骨皮三钱丹皮二钱|效果：服后虚热退，病愈。|炳按：此证肺虽虚弱，兼受风热，而心与小肠蕴有结热，表里同病，气血受热蒸逼，偏治气热，则血热愈结，其难即在此也。|