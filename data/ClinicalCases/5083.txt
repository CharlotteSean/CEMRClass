0002
两江总督刘岘庄，大便艰难，或数日不解，眠食因此不安，延余诊视，脉来沉细而弦。此气血皆虚，诸经失润。治必培补气血，润泽大肠。|吉林参一钱当归二钱苁蓉三钱枸杞子三钱柏子仁二钱麦冬三钱陈皮一钱人乳冲服，一杯|连进十剂，颇见效验，即以此方常服而安。|广东周佐庭，素来大便燥结，因大解时努力气坠，致小溲不通，少腹作痛，势极危险，急延余诊。脉来细涩。此营阴两亏，诸经失润，又复气虚下陷，气化不行。|先以大田螺一个，车前草一株，捣烂加麝香三分，贴脐上水分穴。顷刻小溲即通，腹痛亦止。|别直参二钱西洋参二钱当归二钱苁蓉三钱枸杞二钱麦冬三钱麻仁三钱杏仁三钱陈皮一钱瓜蒌仁三钱柏子仁二钱|连服十剂，大便通畅而痊。|