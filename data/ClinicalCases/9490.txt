顾某，脑疽几及三候，根盘板滞，脓水清稀，神识时糊，脉虚细数，此正气虚不化毒，毒气反陷于里，姑拟扶正托毒，望其转机为幸。|生黄芪洋参当归赤芍连翘银花丹皮菖蒲|二诊：脑疽最怕三陷变局，谓火陷、虚陷、干陷也。兹疡经三候，忽面赤喘促，肢冷汗出，全属少阴失藏，真阳外越，势有孤城失守之虑。王先生同议回阳救逆，希图幸于万一。|人参川熟附干姜北五味白芍茯神当归炙草|按：用温药以救脱，舍病治人，急则治其本也。|