江宁布政使黄花农之子桂卿，患痧胀，发热凛寒，头晕作恶，胸脘胀满，头面胸背手足发麻，竟有命在顷刻之势。余诊其六脉沉伏，此邪挟浊秽，遏抑气机，气道不通，血肉皆死。先刺少商穴两针，委中穴两针。用青钱着菜油，刮颈项胸背，纹色紫黑，发麻稍定。|香豆豉三钱薄荷叶一钱冬桑叶一钱五分净银花三钱象贝母三钱大杏仁三钱冬瓜子四钱川通草五分鲜竹茹一钱鲜芦根二两|服一剂，即汗出热退而愈。|