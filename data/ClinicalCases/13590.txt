0602
永富凤|有一男儿，十二岁，左右足痿如无骨者，语言蹇涩，目脉赤，无故悲愁，经数医不治，请余。余到，诊其脉滑数，腹部逼胸胁，脐下如空。审问其平生，气禀猛烈过群儿，方其怒骂之时，眼光烂烂，血气如涌，盖气疾之一种，而全与偏枯相类，唯老嫩异而已。与参连汤，兼用熊胆贰分十四日，病稍轻，续服参连汤六十余日而全愈。|