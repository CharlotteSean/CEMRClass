周某之侄，出麻子，声哑、口渴不休，日夜卧床呻吟。|大力三钱银花八钱桔梗三钱寸冬五钱黄芩二钱木通三钱甘葛一钱百部三钱白前根二钱儿茶二钱朋砂二钱玄参五钱|三付。服二付麻满现，声出不渴，食稍进，服毕病痊。|李俊注：此麻疹瘖也。发音之本在下，而标在上，有内夺而瘖者，其病在本；有窍闭而瘖者，其病在标。麻疹瘖则无在本者，盖麻疹内挟胎毒，而外出于肌肉、皮毛，藏府之伤惟肺为甚也。|麻疹之初，往往寒热，咳嗽、喷嚏，涕泪并见，与外感风寒无异，继则有颗粒绽起于皮肤，为外感所无。医书识破麻疹虽为胎毒，而多带时行气候者，此也。若表里气郁而不能速发尽达于皮肤，则非佳兆，或一出即没者，尤为险巇。此症则不速不尽，热毒上壅以致金实不鸣，故口渴而声哑也。|治麻疹以清肺为主，而辅以内外两通。外通则肺气得行于皮毛，而邪从外解；内通则肺气得行于二便，而邪以下解。《内经》五郁治法，皆不通者通之，以平为期也。|热之有余者，水之不足也。有余宜泻，故用银花、麦冬、黄芩；不足宜补，故用玄参，此所谓热者治之以寒，而有、者无者并求之也。桔梗开肺窍，大力散热壅，白前降痰壅，百部化痰，抑肺气于大肠，木通通窍，行肺气于膀胱，甘葛升阳散火以通肌腠，此所谓合者治之以开，而内者外者并通之也。然声哑由于窍闭，窍闭由于热壅，以致痰结，故除以寒治热，以开治合，更佐以化痰生津之硼砂、儿茶，而硼砂咸能软坚，其力尤峻，盖非此不足以清痰热，化痰结，利咽喉，而发音声也。|夫热者寒之，本属正治，然实热、郁热、痰热，难以概施，故此方分别治之，以期适中肯綮。昔人谓一病有一病之药，询不诬也。|病有邪实而闭者，治宜有开无合，急去邪以存正，《伤塞论》太阳病之不汗出与阳明病之胃定实是也。此症之内外两郁，实兼有其象，故立方亦参用麻黄、承气二汤之意，而以表里两解为宗，用药虽不同，医理则无二也。|