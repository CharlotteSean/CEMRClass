0000
No Doctor Name|张宏原内室日间左足小腿红肿大痛，暮即腹痛而足痛止。次日，左足小腿又复红肿大痛，而腹痛又止，来去不常，痛无一定。延余诊之，六脉如常而微数，此平人之脉也，难据为痧。但症异凶暴，须看痧筋发现，便有实据，可从痧而理也。扶看腿弯，有青筋三条，刺之，紫黑毒血流出甚多，反加痰喘，此放痧有未尽故也。用荆芥金银花汤，加上贝母二钱，微冷服，二剂少愈。次日，左足腿弯下又现痧筋一条，刺去毒血，并刺巅顶一针，服前汤，加牛膝三钱，二剂痧退，服红花汤，半月肿痛俱痊。|