0000
夏先生。寒热渐解，而未能尽退，头痛亦减，而咳嗽痰内带红，胸闷不思饮食，腹鸣泄泻，小溲短少，舌中后薄腻，脉象左弦数右濡缓。风温之邪，蕴袭上焦，湿滞内阻，太阴阳明为病，清不升而浊不降也。还虑缠绵增剧，再宜清温化痰，和中分利。清其温，即所以退其热；利小便，正所以实大肠也。|煨葛根一钱银花炭三钱象贝母三钱赤猪苓各三钱炒扁豆衣三钱大腹皮二钱陈广皮一钱焦查炭三钱炒车前子三钱范志曲三钱陈莱菔英三钱炒苡仁四钱干荷叶一角藕节三枚|二诊：湿温八天，身热时轻时剧，胸闷不思饮食，腹鸣泄泻黄水，小溲短赤，口干欲饮，舌苔干腻，脉象濡滑而数。伏温蕴湿挟滞交阻，太阴阳明为病，清不升而浊不降也。昨投清温化痰，和中分利之剂，尚觉合度，仍守原意出入。|煨葛根一钱银花炭三钱象贝母三钱赤猪苓各三钱炒扁豆衣三钱大腹皮二钱陈广皮一钱焦查炭三钱炒车前子三钱炒谷芽三钱炒苡仁三钱陈莱菔英三钱干荷叶一角|