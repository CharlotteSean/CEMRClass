0303
时庆宝君夫人，年四十岁。六月九日初诊。|病名：半产眩晕。|原因：怀孕三月，感受暑湿秽气，动胎半产。病已一候，恶露未断，昨日陡下血块，猝然晕厥。|证候：形寒内热，肢冷麻痹，面辱色淡不荣，自汗眩晕，腹痛，漏下未已。|诊断：脉涩舌白，证系虚中夹实。|疗法：和荣去瘀，升陷达邪，虚实并顾治之。|处方：当归三钱赤芍三钱西琥珀一钱，研冲杜红花炭二钱茯神四钱丹参炭三钱香附三钱益母草三钱升麻炭三钱丝瓜络二钱丹皮炭二钱橘皮一钱|次诊：六月十日。昨又崩下血块，今日痛漏皆止，脉弦，舌淡苔白腻。汗减口苦，不寐。用固元和营达邪法。|次方：橘皮一钱制半夏三钱朱茯神四钱酸枣仁三钱左金丸五分，吞夜交藤四钱化龙骨三钱煅牡蛎四钱当归三钱鲜藿香梗一钱|三诊：六月十二日。热退漏止，胸腹舒畅，头眩耳鸣，心悸怔忡。脉软，舌淡苔白薄。产后元虚邪恋，用壮神和营化湿法。|三方：青龙齿三钱煅牡蛎四钱稆豆衣三钱米仁八钱淮小麦四钱酸枣仁三钱远志二钱当归三钱辰茯苓三钱|效果：服药后，胃苏，精神渐强病痊。|炳按：产后血虚眩晕，多因崩漏，下血过多，血虚肝风上扰，故养血镇肝熄风，为通治之法。若有外邪，则随症加减。|