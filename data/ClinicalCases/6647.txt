0005
贾少岩，年五十二，南汇。肾气素亏，平素小便不禁，夜间时有遗溺，摄纳机能，早已不固，值春阳发动，忽头晕目眩，手指麻木，时而形寒，时而烘热，脉左弦右滑，须防跌仆，类中之虞，先与养血熄风，柔肝化痰治之。|明天麻化桔红各一钱象川贝潼白蒺藜黑稆豆炒白芍夜交藤炒泽泻各三钱石决明左牡蛎各一两，先煎淡竹叶一钱|二诊：肝阳已平，麻木头晕均止，肝气不止逆而下泄，大便溜水，盗汗如雨，神思倦怠，良由内风暂熄，积湿伤及中气，故自汁而自便，亟宜补气建中，俾有砥柱乃妥。|土炒绵芪大白芍山萸肉生淮药冬瓜子皮云茯苓糯稻根各三钱川桂枝三分炙甘草一钱红枣二个土炒于术钱半煅牡蛎一两，先煎|三诊：进大建中法，盗汗少而便溏止，胃气已醒，纳食颇香，神情仍倦，嗜卧，小溲少，苔黄腻，今宜疏化，先补后消之法也。|土炒花皮生熟苡仁茯苓皮车前子包冬瓜子糯稻根益元散包，各三钱防风根土炒台白术土炒青陈皮炒各钱半大腹皮二钱南枣三个|本证始末：贾少岩君是久大砖灰行主，住徐家汇路。此证共诊五次，诸恙痊愈，惟在第二诊时，许多亲友见他形寒，误以为外感，主张要表散，亦有谓便泄自汗，误以为脱，要用附桂酸涩。伟力主补益中气为要，得能收效者，平日能深信之功也。|方义说明：第一诊方，除天麻、潼白蒺藜熄风柔肝，决明、牡蛎降固阴，治其标症外，余如稆豆、白芍、夜交藤等，清养肝肾，橘红、二贝化痰，泽泻、竹叶清无形之热，统是顾本。第二方是肝木侮脾之根本问题，当时又有些表邪，又有些湿痰，肾气虽虚，不能用滋腻之品，故仅用芪术以补中，萸肉、白芍以和阴，桂枝、甘草建中以和阳，淮药、牡蛎、糯稻根，以止泄与汗，云苓、冬瓜子以运之也。第三方，正气得立基础，余湿亟宜肃清，故以理湿为主，而仍不放松健脾，此是立方之要旨。|