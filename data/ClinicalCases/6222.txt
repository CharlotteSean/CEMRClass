贝申年，年廿六，嘉定，嘉丰纱厂。嗜酒伤脾，郁怒伤肝，肝脾不和，气乃郁结。胁属肝之分野，右胁刺痛，已经年余，时发时止，经治少效。脉来右关滑数，左部沉弦，苔则薄白质绛。治宜养肝阴，理气滞，以和荣卫。|醋炒柴胡台乌药各一钱小青皮佩兰梗姜竹茹广郁金川楝子各钱半鸡距子|云茯苓炒白芍枳术丸包，各三钱|二诊：胁痛略减，脘中之气，已觉条畅。惟苔见橙黄，可怕。脉仍弦滑不柔，再予清热疏肝，和胃理气。|姜汁炒川连八分粉葛花广桔络香橼皮各钱半鸡距子醋炒半夏焦楂灰路路通生白芍各三钱淡天冬二钱玫瑰花三朵|三诊：胁痛已除七八，数年来，胁中似有结块，行路时，常欲伛偻乃身者，一旦豁然而空，已能挺胸而直。苔之橙黄色亦退，转为薄白，脉弦滑亦除。拟再养肝疏气，服三四剂可愈，毋须多药。|生香附二钱佩兰梗青陈皮广郁金丝瓜络炙竹茹白乌药各钱半云茯苓枳术丸包冬瓜子南沙参各三钱|本证始末：此证共诊三次，服药九剂，三年宿恙，一旦霍然。一月之后，同厂人又来诊治，申明贝君介绍，嘱代申谢云。|方义说明：见症用药之方义，在案语已见明确。惟如第一方，柴胡之必用醋炒者，取其升中寓敛，直入肝之本位。第二方之用川连，清心热，心主火，黄色属土，火能生土，子母相得，而黄色除矣。三诊，理气解郁，用沙参以养肺，转以金能制木之意，而肝不至再鸱胀。用药金匮隔二隔三之义，而变通之也。|