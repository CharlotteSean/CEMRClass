胡氏，年三十余岁，住陈闾。|病名：产后血虚风乘。|原因：产后血虚风乘，瘀凝不去。|症候：产后五六日，头痛发热无汗，语言失常，心神昏愦，如见鬼状。|诊断：诊脉浮细，舌无苔，此欲作风痉也。心主血，产后血去则脉管缩小，气管放松，而风得乘气管之松，居膜腠而不泻。其未至痉而强直挛曲者，邪未行于经络也。产妇瘀犹未净，风邪挟痰上迷心窍，故心神昏愦。肝主血而藏魂，心不生血，则肝亦不藏而魂无所附，游于目自见其魄，故如见鬼状。|疗法：以豆淋酒浸荆芥祛风为君，归芎生血活血、茯神枣仁宁心安神、远志菖蒲开心利窍为臣，泽兰、丹皮、丹参破血和血为佐，寄生祛风、天竺黄豁痰为使，加入炙草以和诸药。|处方：荆芥穗二钱，大豆炒热用酒淋之，以酒浸大川芎一钱熟枣仁二钱泽兰叶一钱石菖蒲八分全当归云茯神二钱炙远志八分，去骨桑寄生钱半粉丹皮八分，酒炒赤丹参钱半炙甘草五分天竺黄三分|次方：去天竺黄、大川芎、泽兰叶、粉丹皮、荆芥穗。|效果：二剂头痛发热止，神气清。再服次方四剂平复。|廉按：此症血虚生风，必略受外邪所致。况兼瘀血未净，方用祛风化瘀、活血宁神，可谓标本兼顾。|