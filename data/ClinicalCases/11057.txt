妊娠下痢半月，痢止。小溲癃闭成淋，口渴引饮，饮毕方去滴许，涩痛异常。诊得脉形虚涩，右寸独大。此乃金被火刑，州都气化不行，溺道乃闭。经旨：病在下者治其上，上窍开则下窍自通。且妊娠脉见虚涩，是气血俱虚之候。若再以渗利分消为务，恐势愈顺趋而下，非特病不减，虑或胎动何！|苏子一钱五分杏仁二钱，去皮尖桔梗二钱薄荷八分紫菀二钱枳壳八分，炒炒干葛一钱|