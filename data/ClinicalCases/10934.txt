余毗邻潘传国妇，怀孕四月，请某医诊断，某曰：“此是气滞经闭之症，决非孕脉，通经破血药，十剂即可痊愈”。服至四剂而腹疼下坠，饮食大减，头晕目眩，不敢再服，迎余往诊。诊得左关滑数极虚细，两尺重取虽无力亦不绝，孕脉无疑，且男也。倘作病治，恐母子不祥，当急服安胎药，三帖孕妇饮食大进，诸症均瘥。十月胎足，果生一男，今已十八岁矣。/|