王蔼亭。脉数浮无力，足冷身热，头右偏痛，胸闷气逆，风温郁于阳明，急宜清解，得汗而愈，不致传经延绵为幸。|葛根一钱黄芩七分、酒炒川芎五分，酒炒黄甘菊一钱西党参三钱苏叶七分茯苓三钱炙甘草五分制半夏一钱五分陈皮一钱防风一钱佩兰叶一钱|又。得汗衄，表邪已解，可无传里之虞。右脉尚未平静，额上余热未退，仍用和中清热法。|北沙参三钱鲜藿斛三钱葛根五分麦冬肉一钱五分制半夏一钱五分陈皮一钱茯苓三钱藿香梗五分前胡五分桑叶一钱|又。温邪全解，头痛身热已愈。惟目眦微黄多泪，饮汤不适，小便短少，皆由血热夹湿之故，法宜清胃化湿，少佐和营，防其鼻衄再至。|瓜蒌皮三钱川贝母一钱五分青蒿一钱炒白芍一钱赤苓一钱五分炒薏米三钱甘草梢五分细生地三钱茯神一钱五分米炒桑叶一钱|又。鼻红复至，自觉火气上升，稍有渴意，宜清肺和阴法。|鲜生地七钱炒黄芩一钱犀角三分鲜藿斛三钱炒赤芍一钱炒丹皮一钱五分白茅花灰一钱茯苓三钱活水芦根一两煎汤代水|又。右脉亦平，气分虚热已退，但汗衄之后，最宜清淡滋味，以复胃气。|原生地三钱炒怀山药二钱茯苓三钱泽泻一钱粉丹皮一钱五分鲜藿斛三钱陈皮一钱生甘草五分佩兰叶二片|又。脉平无力，病后神气不复，尚宜静养数日，多服补中益气，照薜氏加减法。|炙黄芪一钱五分，黄芩七分，煎汤炒陈皮白一钱怀山药二钱归身一钱五分，醋炒西党参三钱炙甘草五分茯苓三钱原生地三钱米炒桑叶一钱白花百合四钱煎汤代水|问春温鼻衄，与李木作症同，何以彼只清润内解。此则始用清疏，既而化湿，及鼻衄再至，仍用犀角地黄汤平之。随用清补收功，多此转折也。曰：此又藜藿膏梁之别矣。春温本由内蕴，藜藿者，素无滋腻，但须清润养津，便可内解；高梁者，湿热本多，即清疏外解，湿热究难清净，故表证痊愈，仍有目黄，溲少，饮汤不适等症，迨清胃化湿，营分稍和，血中郁热，又复因衄而泄，火气渐升、势不得不用犀角地黄汤清之，仍从外解也。至汗衄之后，气分已伤，自当用清补以调治。此等病症，总宜临症变参，断难执一法。|