0000
申寅莊抱病，诣余治。云初起发热、恶寒、身体痛。服表剂后，身痛稍减。现头颅箍闷，内府挥霍撩乱，无可奈何。问其所苦，莫名其状，舌苔黄白。审的是疫，即主芦根方，兼口苦咳嗽，加柴胡、黄芩、桔根、花粉、麦冬。次日又诣余治，云病已愈。服一剂汗出，二剂五鼓时下黑血块极多，诸证皆除。今日请更方。余曰：“不须更，再服二三剂，以散余毒，自然体复。”|