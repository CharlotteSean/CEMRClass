0003
丹阳林君玉良，患赤白浊半年，腰腿阴酸，心悸神倦，头眩眼花。脉极弦细。湿热未尽，气液已虚。向有痰饮之患，口多清水涎沫。培补气液，清化湿热，必兼蠲痰饮，方合机宜。|人参须一钱西洋参一钱五分大生地三钱麦门冬三钱天门冬三钱女贞子三钱黑料豆三钱川杜仲三钱五分川楝肉一钱五分陈广皮一钱制半夏一钱五分茯苓三钱莲子心五分银杏肉十粒|连服三十剂而愈。|