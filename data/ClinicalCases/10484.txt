0300
李女。始而停经六月，即猝然崩血甚多，既止后，又年余不行，腹大有形，状如怀子，按之痞硬，脉沉数，舌苔黄腻满布。湿热窜入血分可知，非血枯经闭可比。|当归二钱大丹参二钱川郁金二钱中生地五钱，红花五分合炒炒茅术一钱五分小青皮一钱赤苓四钱大白芍二钱桃仁泥二钱马鞭草一钱五分|另：菩提丸二十四粒，每服六粒，开水下。|黄女。经居年余，并无腹痛结痞等患，惟食少或作胀，右腿麻痹，足底火燎。痰多难出，或眩晕，夜分多梦，脉沉滑，舌苔腐腻。此痰热阻络，荣卫无以流行，际此秋令，不宜增咳。|当归二钱大丹参二钱大白芍二钱粉丹皮二钱云神四钱净橘络八分淮牛膝一钱五分茺蔚子三钱藏红花五分刺蒺藜四钱月季花七朵红枣三个/|