0000
瓜镇卞祥生七月外感内伤，午后潮热，天明汗出而解，前医误认阴虚，更劝其加餐肉食，至七、八日食塞胸中，药饮难下。招余往诊，其脉细数，俨似阴虚，重按则滑而有力，此外感轻而内伤重也。用仲景泻心汤法，以柴胡解外之晡热，以黄连、干姜、半夏、枳实泻胃中之湿热，但中宫胶固，恐发呃则难治。其夜果呃，次日更加干姜，七、入日胸次方舒，食滞出胃，然后以小承气汤两下而愈。计断食十二日，盖此证脉细，乃食结中宫；下午发势，乃阳明内实；五更盗汗，乃湿热熏蒸。三证非虚而是实，若以脉细误认为虚，不以滑而有力为实热，岂不再误耶？|