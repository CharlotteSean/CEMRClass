苏垣神仙庙姚成衣之妻，产难经七日，稳婆固巳束手，西医又不能必其安危，举家惶急，莫之所措。复以家贫药资拮据，遂倩其邻商余往救。余曰：“生产妇人常事，熟记瓜熟蒂落四字便了。”此人必因用力太早所致。切其脉，或大或小。察其神，面赤舌冷，舌下脉青。论胎已呈绝望之征，即产母亦处危境，爱赠以番佛二尊，配药两剂。一以补气养血润滑为旨，方用败龟板一两，党参四钱，车前子五钱，全当归一两，熟地五钱，冬葵子五钱，川芎一钱半，血余炭二钱，煎汤一大罐，只吃头煎，徐徐饮之。不及一小时，死胎下而产母安。于此可知操司命之术者，于贫病之人，万不可不存怜惜也。|