0000
包左。温邪将及二候，上焦之热，移入大肠，发热便泄，懊烦不寐，频喝欲饮，耳窍失听。舌光无苔，干燥无津，脉左大，重按无力。邪热不从外达，灼烁于内，阴津损伤，往往有液劫而神昏者，不可不知。拟养津泄热。|鲜石斛六钱连翘三钱黑栀皮三钱香豉三钱淡黄芩一钱五分鲜生地六钱滑石三钱桔梗一钱桑叶一钱五分芦根一两|二诊：便泄已止，热势虽不甚盛，而仍神烦少寐，口喝欲饮，舌燥无津，既干且腻，右目红赤作痛。脉数左大。风温夹湿化热，由大肠还于肺胃，气燥津伤。拟流湿润燥，开泄风热。|桑叶薄荷荆芥连翘壳朱茯神桔梗甘菊花鲜石斛晚蚕沙辰灯心蔻仁末三分，另用鲜芦根二两打汁调服|锦翁。由咳嗽咽痛，而致身热不解，汗出不能透渥，胸闷神烦少寐。脉象数滑，舌红苔白质腻。此风热之邪，与湿相合，蒸腾于肺胃之前。证属风温，恐其化热。|泡射干七分郁金一钱五分黑山栀三钱连翘三钱范志曲二钱，炒光杏仁三钱枳实一钱马勃一钱桔梗一钱莱菔子生研，三钱大力子三钱冬桑叶一钱五分|二诊：热势大减，苔亦稍化，然仍咳嗽不爽。湿邪留恋肺胃。再为疏化。|光杏仁三钱，打郁金一钱五分桔梗一钱枳壳一钱赤白苓各二钱生薏仁四钱粉胡一钱薄橘红一钱炒蒌皮三钱滑石三钱枇杷叶去毛，四片|