0005
郭。肝火为湿痰所搏，化为内风。腹震肢痉，左半头晕，皆风木之象。而口中甜腻，湿浊内阻，此非滋腻之药可治。仿温胆法，佐以清木熄风。|盐半夏茯苓广陈皮川连生枳实左牡蛎羚羊角刺蒺藜白芍丹皮黑山栀佩兰叶生熟苡仁各竹二青姜汁炒|二诊：屡进镇肝和胃之法，肝风未定。口中甜腻，湿浊内遏，则风木无疏达之机，亦将郁而化风。拟方以泄浊为主。|制半夏新会皮细川连茯苓枳实神曲刺蒺藜首乌藤杭甘菊炭淡黄芩通草苡仁佩兰叶竹二青|三诊：甜腻稍减，而腹震肢痉头晕，肝风内旋，仍然不静。仿和阳镇摄之法，佐以清胃泄浊。|羚羊角石决明杭菊炭灵磁石左牡蛎半夏茯苓丹皮白芍黑山栀白薇竹茹|