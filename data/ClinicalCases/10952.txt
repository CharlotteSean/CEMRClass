0302
兵部王铁珊夫人胎中漏血，向言无孕。余以诊脉流利不绝，认定为孕，以安胎养血之品治之。迨四个月后胎动，夫人犹曰无孕。王怒曰：“私子也，何讳为？”夫人亦恚其言秽。余劝曰：“夫妇均年不惑无子，设他医误以病治奈何？此情急之言，毋足怪。”夫妇转怒为喜。后举一子，亲朋贺筵，余曰：“私子也。”众询颠末，具以告，咸大笑。|