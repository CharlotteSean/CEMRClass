某氏妇。方书谓：经多为热，经多妄行亦为热。医家率用滋阴凉血之品，由是久而变成骨蒸、怯损、痨嗽者比比矣，而不知此证多因土湿卑监，不能堤防所致。盖脾主统血，脾病则血无所统故也。前贤谓：血得温则归经；又谓：运之者，其阳和乎。斯言诚得治血调经三昧。尊恙兼症，时觉虚烦，两腿板肿；时胀时痛；脉右寸关来盛去悠，显露芤革之象，右尺沉弦而微，左三部虚弱。阴血固伤，阳气亦殊欠振运，病已多日，姑仿归脾汤意加减，以消息之，三剂后果验。原方出入十余帖，遂瘳。附存初方：|炙黄芪炙野白术醋炒当归身盐水炒陈皮水炙甘草首乌藤宣木瓜川续断煨木香白茯苓生谷芽/|