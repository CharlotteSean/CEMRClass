0302
抱灵居士|赵三嫂，娠有六个月，发热头痛，口渴，以九味羌活汤一剂，热退，头尚痛；以凉膈散去硝下之，午后又热；以解毒散加石膏不应；以通圣散去硝，下结粪甚少；以柴物汤调之；以三一承气汤下黑粪甚多；以柴物汤调之；以大柴胡汤下之，热退身凉，但头痛心慌，此热伤阴血也。以四物汤加连、麦、冬、柴胡、云神一剂，少安。伊停药十日，或下血，舌苔黑，脉疾，坠一死胎。已忌油一月矣，心慌头晕，舌苔退，口渴除，脉弱涩，急令杀鸡饮汁，食肉甚甘；以十全大补汤加附子、枣仁十剂而安。月余寒战，四肢麻，吐清痰，以大建中汤而愈。手战未止，以羊肉汤煮黄芪、全归、生姜、陈皮各一两而愈。|