0006
聂安老令室，年二十四岁，诊脉沉细而弱。初起憎寒发热，继则昏冒闭厥，四肢逆冷，醒时嗳气胸满，心下作痛，呕吐痰水。禀质素弱，此非痰闭，乃寒邪直中三阴，为寒厥之证。按，《素问?厥论篇》曰：厥或令人腹满者，何也？曰阴气盛于上则下虚，下虚则胀满。又舒召曰：手足厥寒者，阳微阴盛也，脉息欲绝者，元气内虚也。按此法当大补元阳，以祛阴寒。拟方具后|附子黑姜云苓安桂吴萸陈皮半夏当归甘草炙白蔻|又厥止阳回，寒热已退。惟头目昏眩，精神困惫，脉息缓细，较前诊略起，本阳虚气衰之象。夫头为诸阳之首，胸中亦属阳位，痞满不思饮食，是脾阳衰微，阴寒凝滞，不得舒展旷达也。唾011-频频，经言肾为唾，亦由脾虚不能摄也。月信一月数行，带白淋漓不断，是冲任已伤，奇脉不固也。议温理脾阳，固摄下焦法。|白术附子姜炭丁香白蔻益智鹿茸鹿角霜人参当归|经云阳气衰于下则手足寒，又有气血俱乱相薄成厥，此病妇人多有之。是症属三阳兼病，非熟于内经诸书者，必作痰厥治矣。寿山|