冯大钧君，夫人胡氏，年三十二岁。民国十七年九月一日诊。|病名：产后寒热脱证。|原因：怀孕九月，于上月三日，病寒热往来无汗，五日分娩一女，恶露甚少，医治二十余日，服药数剂，及生化汤、回生丹等，其病有加无已。|证侯：形萎神疲，独语郑声，寒热多汗多痰，呕吐胃呆，腹痛便溏不爽。|诊断：脉象虚数，舌淡红润，苔灰。产前湿邪蕴伏，寒热类疟，既产邪陷腹痛，大便溏泻。病久真虚，情形复杂，有邪陷真脱之虞。|疗法：拟龙牡救逆汤加减，先补真元，继进祛邪。宗仲祖先温其里，后攻其表之意也。|处方：化龙骨四钱煅牡蛎四钱桂枝一钱炙甘草一钱朱茯神四钱西琥珀八分研冲当归三钱焦白芍炭三钱炮姜一钱（炳按）不宜再温，炮姜可易炒麦冬三钱。|次诊：九月二日。服药后，便泻五次不爽，腹痛，潮热多汗，口渴呕逆，神虚，独语郑声。脉数，舌红润，苔黄白腻。湿邪下陷，视其舌苔，较昨增厚，尚非全虚证也。拟钱氏白术散合左金丸，藉葛根藿香，升提陷邪；木香左金丸，调和肝脾，以止其痛；参术苓草，和中健脾，以止其泻。|次方：葛根三钱杜霍香一钱广木香一钱西党参三钱炒于术四钱辰茯神四钱炙甘草一钱左金丸一钱吞|三诊：九月三日。服后痛差，泻减呕止，口淡而粘，汗敛痰多，独语未已，恶露稍行即停。脉象缓大，舌淡红润，苔黄白腻。拟香砂六君汤加味。|三方：广木香八分阳春砂五分西党参三钱白术三钱辰茯神四钱炙甘草一钱橘皮一钱制半夏一钱竹茹三钱川贝一钱五分丹参三钱左金丸一钱吞|四诊：九月四日。痛泻皆止，咯痰黄色胶粘，谵语，口淡，潮热未尽，脉滑，舌红苔薄黄。凡虚实互格之证，在邪实之时，则驱祛之中，必当先扶正气，以防其脱。盖邪之与正，势不两立，一胜则一负也。若邪已退，建立中枢，防其遗邪为患，再用清理，以逐余邪，此用定法也。今仿沈尧封六神汤加味，清痰火而消瘀热，即以撤逐余邪也。|四方：橘红一钱制半夏二钱辰茯神四钱旋复花三钱包煎益元散四钱竹茹三钱丹皮二钱益母草三钱钩藤三钱生姜汁一小匙冲万氏牛黄清心丸一粒去壳研冲|五诊：九月五日。神识清朗，谵语得止，二便通调。惟口气秽臭，咯痰胶粘，头汗，潮热未尽。脉象缓大，舌红润苔薄黄。拟和中化痰清肺，旋复代赭合黄芩汤加减。|五方：旋复花三钱包煎代赭石八钱西党参三钱炙甘草一钱制半夏三钱生姜汁一小匙冲黄芩三钱生白芍四钱辰茯神四钱竹茹三钱天花粉四钱|六诊：九月七日。脉缓，舌红润，苔黄。潮热未尽，咯痰胶粘，胃呆不纳。拟归芍六君汤加化痰之品。|六方：当归三钱白芍三钱西党参二钱冬术三钱朱茯神四钱炙甘草一钱橘红一钱制半夏三钱竹茹三钱紫苑三钱米仁八钱旋复花三钱包煎|七诊：九月九日。痰薄汗止，潮热未退，时欲泛呕。脉软缓，舌红苔薄黄。少阳厥阴余邪逗留，用和解法。|七方：柴胡一钱黄芩二钱西党参二钱炙甘草一钱制半夏三钱生姜一钱茯苓四钱当归三钱炙鳖甲八钱乌梅一钱天花粉四钱|八诊：九月十一日。湿化热退，寐安胃苏，肝胃未和，微有胸闷。脉象软缓，舌淡苔薄。拟温胆汤加味和之。|八方：杜藿香一钱阳春砂三分冲陈皮一钱竹茹三钱制半夏三钱茯神四钱焦甘草一钱枳实一钱远志二钱佛手一钱谷芽四钱麦芽四钱|效果：服药二剂，胸畅胃强，静养半月复原。|炳按：产后正虚寒热脱证，虚实互格，变化无穷，随证设治，在于临机活变。|