厚昆子，癸亥年十二岁。向有耳脓、掌热、便溏，常服参苓白术丸、资生丸，便溏愈。孟秋患胃呆，初三日早晨尚食馒首，渐即身热有寒，足厥，神糊妄言。初四日诊：脉数大有八九至，舌苔黄。腹灼如炉，脐边拒按作痛。伏邪挟积，一起即重。但以体弱，不禁延挨。益元散荷叶包、鲜青蒿、连心翘、黑山栀、竹茹、钩勾、银花、六月霜、淡芩、郁金、竹叶、灯心、茅芦根、连皮槟。保和丸钱半，润字丸七分，苦参子三十粒，开水冲服。七液丹半方化服。服后便积五次，气秽色酱黑。日以风米汤煎绿豆代食。初五日加丹皮、知母、雪水煎药。去润字丸，保和丸减用一钱，苦参子照原方同服。日间热缓，亥夜复热，又服七液丹一钱，续解酱黑粪四次，粘滞中有红瘀。初六日热略退，午即热起，脉数较减，舌红苔薄，蕴暑余滞犹炽。拟益元散荷叶包、连心翘、黑山栀、竹茹、丝瓜络、秦艽、青蒿、白薇、淡芩、郁金、丹皮、竹叶、茅芦根、金铃子、雪水煎。保和丸一钱，香连丸一钱，苦参子三十粒，开水吞。犹便秽积五次，热势减。晚以荷花、银花、青蒿露温饮。初八日晨胸见白■十数粒。代食照前，加白煮冬瓜用酱油蘸食。诊脉数滑，苔薄质红，腹部犹灼，伏邪留恋尚盛。拟条芩炭、连皮苓、泽泻、白芍、炒丹皮、金铃子、黑山栀、益元散、竹茹、青蒿、白薇、竹叶、茅芦根。香连丸一钱，苦参子廿粒，开水吞。便秽积三次。初九日晨九时即热，腹灼减轻，夜热亦减，白■续发。拟通草、野蔷薇花、绿豆衣、连翘、扁豆衣、条芩炭、白芍、丹皮、金铃子、益元散荷叶包、青蒿、白薇、竹茹、竹叶、茅芦根，未发前煎服。午刻微热，腹灼轻。下午微汗，肢寒热加，但不久即减。是日便酱矢四次。初十日晨原方加青皮。另黄连上清丸暨苦参子廿七粒，开水吞。午刻热起，腹尚灼，解红酱积五次。十一日晨，秋露一杯炖温服。昨方加香连丸八分。午刻热起较减。十二日晨饮秋露，服原方。午吃绿豆糊，冬瓜略多，腹灼又加。十三日原方加重香连丸一钱。午热初轻，酉时热加，一小时后减。十四日减食，热淡，便解尚四次，色黄如糜，为肠中热征。扁豆花、槿树花、炒银花、薏仁、茯苓、荠菜花、鲜青蒿、滑石、连翘、绿豆衣、野蔷薇花、竹茹、灯心、谷麦芽。腹犹略有烘热。十五日解酱黄如糜者五次。十六日晨便溏一次，午热又起（糜粪深黄，肠热明征，合乎胃中热则脐以上皮热，又肠中热则出黄如糜之经旨），颈项红痱作痒，面部见■，伏热由营络而外达。拟碧玉散荷叶包、青蒿、条芩、丹皮、金铃子、白芍、山栀、青蒿、白薇、竹茹、蒲公英、丝瓜络、夏枯草、竹叶、芦根。十七日便薄二次，下午热轻，脉仍数。十八日原方加青皮。下午热五小时，便解三次。十九日服原方。便解一次，下午热止，腹灼仅十之二，已不烙手。本日改用锅滞汤。二十日寐汗，余热尚留阴分。原方减去青皮、丹皮、碧玉散，加灯心、荷花。二十一日拟清养固阴，止汗退余热法。青蒿梗、白芍、蒲公英、竹茹、丝瓜络、黑山栀、糯稻根、黑豆衣、炒地骨、碧桃干、麻黄根、淮小麦。服数次，寐汗即止。按石芾南《医原?温病论》于肠糜主缓导，但此童孩素有盗汗便溏，不敢用下，临愈尚有虚象。锡医治伏暑，作湿温论治，着重绝谷，与西医之服鸡汁、牛汁，似均有偏见。不知粟与绿豆、丝瓜、冬瓜代食充胃，正可减热度、荡涤垢秽。此症一起即热高，神糊妄言，舌光苔少，阴虚湿轻，挟有积滞。二月即釜底抽薪，昏谵乃泯。虽热恋十八日，黄酱糜积日下，清府坚肠不应，加香连丸多次，而热焰仍扬，继清肝胆伏热。除初起三日倦卧外，后即代食不缺，每日下楼，藤榻下坐卧，外人不知有病也。风米汤煮绿豆糊、冬瓜、丝瓜、蔓青日食，营养不泛，斯病退较速。如此伏暑，倘呆守一风米汤，病久必惫不能起坐，既少代食，后必胃败告绝。余治此湿重者，犹令风米汤，滤去谷，煮薏仁、萝卜、冬|