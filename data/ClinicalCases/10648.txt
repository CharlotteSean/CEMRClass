赵瑞九，住娄巷。其妻即聿师之女，年约四旬外，丙子夏，崩漏将及二月，延诊。面唇萎黄无血色，脉虚带弦，苔薄黄，腹中有气攻撑，血去气无归宿。余拟滋血止崩，敛肝潜阳法。嘱服三剂，二剂而血已止。方为当归头醋炒、白芍、生地炭、龙骨、牡蛎、山萸肉、金铃子、川断肉、狗脊、女贞、旱莲、白薇、丝吐灰，鳔胶而已。习俗遇久崩，每用蕲艾、炮姜等，与血去阴伤忌燥之例相抵触。又拘定血脱益气而用参，不知参为硫砒栽培，辽医亦云性亦燥烈也。/|