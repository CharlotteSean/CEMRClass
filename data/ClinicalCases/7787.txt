张氏，扬名乡。戊午五月诊：始因春间喉痈，溃平之后，不时凛热，后以午夜举发，微咳口渴，便艰纳少。脉右数，舌光。是气阴为余蕴所伤，枢机亦属不舒。拟川石斛、元参、瓜蒌、紫菀、金铃、山栀、丹皮、郁金、银柴胡、淡芩、沙参、白薇、苏噜子、鲜首乌。三剂。热后有汗，胃纳略增。原方出入。夜热循止，口润便爽。续予六味地黄丸，复入养津退虚热之品，长服调理而安。|