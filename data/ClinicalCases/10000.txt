0109
杨。遗泄多年，腰膝酸软，脉象细弱，此由肾气不摄，相火暗动。法当兼与固摄。|大熟地炒炭砂仁盐水炒潼沙苑杜仲盐水炒菟丝子杞子丹皮炭金樱子盐水炒牡蛎煅黄柏盐水炒茯神建莲|另：金锁固精丸三才封髓丹|戴。泄泻宜健脾，遗泄宜补肾，此一定之成法也。但细审病情，口疮足瘰，舌苔黄腻，脉象带数，胃口能纳不化，此必脾脏有蕴湿蒸郁，外及于胃，故久泄不止；内外相结，故遗泄时作。用药之法，当就脾脏清泄湿热，遽投补剂，转恐助邪。|於术小茅术黄柏酒炒砂仁盐水炒茵陈广陈皮苡仁生甘草豆卷枳实炙鸡金荷叶|另：刘松石猪肚丸|方。遗泄无梦而发。肾水失蛰藏之职，肝火乏疏泄之权。潜肝纳肾，本乙癸同源之正治；惟右脉弦数，似脾脏兼有湿热，亦当兼顾。|淡天冬大生地炒金樱子盐水炒菟丝子盐水炒茯苓丹皮炭怀山药左牡蛎盐水煅潼沙苑黄柏盐水炒莲须|另：刘松石猪肚丸盐花汤送下。|二诊：前方潜肝纳肾，遗泄暂止。前人谓无梦而泄者，属肾气不摄；而由乎湿热下注者，亦复不少。右脉浮弦，左脉细弱，即脾湿不化不元家。拟方以培土摄肾为主。|党参於术土炒茯苓山药黄柏盐水炭春砂仁丹皮炙甘草潼沙苑盐水炒菟丝子盐水炒制女贞白芍大生地莲须上药为末，用金樱子膏四两，化水泛丸，空心盐汤送下。/|