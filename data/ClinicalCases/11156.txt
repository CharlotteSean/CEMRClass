癸亥五月二十六日，丁氏，二十八岁。血与水搏，产后恶露不行，腹坚大拒按，神思昏冒，其为瘀血上攻无疑。|归尾五钱藏红花三钱川芎一钱桃仁三钱两头尖三钱煮三杯，分三次服。间服化癥回生丹五丸。|二十七日：血化为水，瘀滞攻心，昨已危急，因用回生丹，以直入厥阴阴络之两头尖为响导，续下瘀滞，而神气已清，但瘀滞尚多。议以化癥回生丹缓攻为宜。|藏红花二钱泽兰二钱两头尖三钱广郁金三钱煮两盅，渣再煮一杯，分三次服。化癥回生丹三丸，每次和服一丸。|二十八日：腹中无处不痛，脉沉数有力，瘀血尚多。|归尾五钱元胡索四钱泽兰三钱桃仁三钱京三棱三钱莪术三钱红花二钱两头尖五钱川芎一钱五分煮四杯，每杯和化癥回生丹一丸服。|二十九日：瘀滞已去不少，腹痛减去八、九。经谓大毒治病，十衰其六，即无毒治病，十衰其九，勿使过剂。今日头晕而冒，视岐见两物，不可猛浪再与攻瘀，议七味丸加车前子、牛膝、琥珀，一面摄少阴生气，一面宣络脉之血，方为合拍。此时生死相关之际，不可不精细也。|茯苓炒黄，四钱熟地炭八钱肉桂炒焦，三钱炒泽泻六钱萸肉炭三钱丹皮炒焦，四钱山药炒焦，三钱车前子四钱牛膝四钱共炒炭，煮成三碗，又加琥珀细末九分，分三次冲服。|三十日：同前。|六月初一日：瘀血随冲气上攻，神昏，又用化癥回生丹五丸。|初二日：前用摄少阴开太阳法，小便稍利，肿胀征消，但冲气上动，咳而不寐。议伐肾邪以止冲气，和胃以令寐。|茯苓块连皮，八钱半夏六钱紫石英生研细，三钱桂枝木三钱秫米一撮制五味一钱甘澜水煮成三杯，分三次服。|初三日：昨与伐冲气，兼和胃，业已见效，仍宗前法；腰冷少腹胀，加小茴香。|猪苓三钱茯苓块连皮，八钱半夏八钱泽泻三钱老厚朴一钱秫米一合桂枝三钱小茴香炒炭，一钱五分甘澜水煮成三怀，分三次服。|初五日：脉渐小，为病退；左关独大，为肝旺。夜间气上冲胸，浊阴随肝阳上升之故。产后阴虚，不敢峻攻，食少，宜开太阳，兼与和胃。|茯苓块连皮，五钱桂枝三钱小枳实打碎，一钱旋复花包，三钱泽泻三钱五味子制，一钱焦白芍三钱半夏六钱广皮炭一钱五分广郁金一钱五分泽兰一钱五分煮三杯，分三次服。|初七日：诸症悉除，惟余痰饮咳嗽，喘满短气胸痹，皆系应有之症，无足怪者。经谓“病痰饮者冬夏难治”，况十数年之痼疾，又届产后乎？|桂枝五钱姜半夏六钱厚朴二钱桂心冲，三分生薏仁五钱薤白一钱五分猪苓三钱茯苓块五钱广皮二钱泽泻三钱煮三大杯，分三次服。|