金玉璋者，逊清之文孝廉也。其妇三十七岁，妊娠方七个月，腹中子鸣，自检方书，得妊娠子鸣之治疗方，服之无效。召愚诊视，谓愚曰：“敝内妊娠七个月，腹中子鸣，声闻于腹外，用医书所载方服之而子鸣不愈，是用敬求妙手。”愚问：“子在腹中，焉能鸣乎？”金曰：“确乎能鸣，家中人莫不闻之。”愚曰：“必无是事。”金曰：“医书言之矣。”遂出一书示愚。愚视之，书名《胎产大全》，载有妊娠子鸣证，其书云：“妇人妊娠，不可伸手向高处取物。若伸手过高，儿口中街有血珠，伸手过高血珠脱出儿口，儿啼有声，闻于腹外。治疗之法：散钱于地，令妊妇亲手拾之，血珠复还儿口，子鸣乃愈。”愚览书毕，微晒而言曰：“君既知尊夫人之证为子鸣，书中已有治疗法，胡不依法治疗乎？”金君云：“已经依法治疗无效，是以求趾君妙方。”愚曰：“尊夫人病非子鸣，乃腹鸣也。《伤寒论?太阳一百六十节》曰：伤寒心下痞硬，干噫食臭，胁下有水，腹中雷鸣下利。尊夫人之病，即此病也。”金惊悟曰：“是矣，病人时作呃逆，自言胁下胀满，漉漉有声，自腹中出。今乃知敝内之病为腹鸣，无怪乎以子鸣之法治之无效也。”愚曰：“君以为《胎产大全》一书，够得上医书乎哉？自愚视之，直扪烛为日之瞎说耳。君以为该书所载之子鸣证，实有其证乎？愚以医圣之道考之，愚敢断定绝无其证。”金曰：“然则此书言之凿凿何也？”愚曰：“饰伪如真，是无识妇孺之惯技，君不闻闾里流传玉皇七女嫁在人间之确凿事实乎？请将此等伪医书，作闾里流传荒唐剧本观，可也。”玉璋摆手曰：“不然，此书颇有至理，不得妄加驳斥，如云血珠脱出儿口则啼，血珠复还儿口则啼止，则亦理之不易者也。奚可以与无稽之书一律等观乎？”愚曰：“君以血珠脱出儿口则啼之说，为不易之理乎？不知愚正以其说为不知理也。原夫儿在母腹之生命，是植物法，植根于母之肾脉，以脐带输母之气血，入于胞衣之中，日生月长，以成胎形。既出母腹后，割断脐带，取消植物之生命，别开动物之生命，乃用饮食溲便法也。明得此理，便在儿在母腹不饮食、不溲便，彼伪医书谓儿在母腹口衔血珠，必无此理，绝无此事。而彼医书竟有此说，直谓之不知医之书可耳。”金君乃大觉悟曰：“是矣，今乃知儿在母腹之生命，在脐带，不在血珠也。以脐带输母血以结胎，犹之以瓜藤输地气以结瓜，同一理也。此真不易之理也。假使儿在母腹能饮食，即能溲便，更向何处觅厕所？鄙人受此医书所惑久矣，今乃知污吾目矣。”掷令仆役化之以火，向愚致恭而言曰：“敝内之病，请君主方，敬谨遵服，不敢以私意变易于其间也。”愚于是主以生姜泻心汤，加茯苓、厚朴、枳壳、桔梗，服一剂，呃逆越增。愚察非方不合病，乃病重药轻故耳。仍用前方，生姜、半夏各六钱，外加杏仁三钱。以后视病之进退转移而加减以应之，服六七剂，得大汗，又得大便，而胁下宽舒，呃逆解，腹鸣愈，金君极表感谢。|论曰：天生万物，大概分两类，植根于地者曰植物，离地而动者曰动物。植物之生命在根之吸收土气，故止其根于不移之处。动物之生命在口食五味，故动其身于地之遍处。是故动物之所以能成其动者，必先有受胎时不动之植物生命，而后乃有出胎后能动之动物生命。凡飞走潜之动物，莫不皆然。当其在腹中也，皆以植物法之生命，断不用口衔血珠之生命。彼俗医书谓口衔血珠则不啼，何其妄也！此种伪书，污玉璋一人之目尤其小也，污我医界圣神宝贵之名誉，乃其大者也。掷令仆役化之以火，玉璋诚快人也，趾痕且十倍称快焉。|