0601
居童：先是口碎作痛，四日前忽然热起，势甚炽张，胸闷懊烦，鼻衄便泄，兹则咽中作痛。舌红苔白，脉数滑大。此风邪先袭于上，复以时令之邪与湿相合，致一阴一阳之火，俱结于上。病属风温，方在五日，邪势炽甚之际，当是易进难退之时也。|泡射干六分广郁金六分，冲马勃一钱五分荆芥一钱牛蒡子三钱炒银花一钱五分连翘壳三钱半玄参三钱桔梗一钱杏仁泥三钱竹叶心十六片桔梗二味代茶|改方加黄芩酒炒秦艽。|二诊：前进辛以散风，苦以泄热，汗出邪势从外而泄。而肺胃之热蕴结。痧疹并发而不少衰，痛不少减。脉数滑大，舌红边绛。喉关以内，白腐满布，喉肿关小微咳。此炉烟甫熄，余尽复燃，肺胃之热，冲斥于中，喉疳重症，出入极为迅速。恐火烁肺金，而致气喘。商请专门名家酌夺。|郁金一钱五分山豆根三钱京玄参三钱羚羊片先煎，二钱连翘三钱大贝母三钱桔梗一钱五分生石膏七钱，打牛蒡子三钱射干七分茅根去心，一两芦根去节，一两鲜荷叶七钱|三诊：昨进大剂泄热，热势大为轻减，喉肿较退，痛势大轻，涎水自涌者，至此渐能下咽。脉洪大略收。火风之灼烁肺胃者，已退三舍，当乘胜而助鼓再进。|羚羊片二钱玄参肉三钱牛蒡子三钱鲜石斛六钱连翘三钱生石膏七钱泡射干六分荆芥一钱黑山栀三钱苦桔梗二分鲜荷叶络七钱茅根去节，一两|