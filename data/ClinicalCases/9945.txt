0109
一贵冑，三十岁，阳痿，大便或泄或止。医用八味加鹿茸、故纸、韭子、枸杞子，巴戟天等药不效，且遗精。诊其六脉沉细，右关濡弱，左关、两尺俱有力。问得酒色过度，湿热伤其脾、肾，故右关濡弱而阳痿、便滑；用药增其湿热，故左关、两尺俱有力而遗精也。用四君子加杜仲、牡蛎、泽泻、山药、麦冬、知母，十剂诸证俱已。原方去知母，加黄芪、白芍为丸，而愈。|