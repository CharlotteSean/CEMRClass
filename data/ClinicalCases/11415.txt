0303
宋大年令政，脾病则九窍不利，以至阴之脏，不得阳和舒布，斯水俗入胃，传送不行，清浊混乱，遂成腹满肿胀之病。此《经》旨所谓脏寒生满病。三阴结，谓之水也。病者胎前即患喘咳，产后继以肿胀，经今百日有余，脉来微弱无神，在右尤甚，可知气血式微，中焦窒塞，升降无由，州都失职，决渎不宣，日居月诸，灌入隧道，津液脂血，浸淫洋溢，悉化为水。总由中央孤脏无气，不能灌溉四旁，以镇流行，则水湿泛滥而难支矣。读病机一十九条，所以胀病独归脾土。盖脾损不能散精于肺，则病在上；胃损不能司肾之关钥，则病于下。三焦俱病，以肾纯阴之剂投之，求其向愈。岂可得乎？勉拟东垣脾宜升胃宜降，合以回阳，不失乎人事之当尽也可。|真武汤加肉桂。|