0601
痧疹之发本由六腑，腑属阳，阳主气，所以有形而无浆，其症属于实热居多，外发须以透密为佳。今疹发既得透密，而又衄血不止，是毒势正向外泄之机，允称佳兆。固不必有所疑虑，只须清凉解之自安。|元参三钱淡黄芩二钱栀子二钱，炒黑甘草八分生地黄三钱荆芥一钱五分桔梗一钱五分葛根一钱茅根两杯，捣汁京黑半盏，磨汁冲|时痧寒热未解，邪欲内陷，是以气喘而腹胀痛。但浮肿未减，腑经尚有湿热阻滞，拟先以分利渗泄为法。|大豆卷二钱木防已二钱石膏二钱杏仁三钱连翘二钱生苡仁三钱通草一钱|痧疹已退，气促痰鸣，唇色紫而掀肿，声音低微不出，涕泪皆无。此毒火未清，上窍欲闭之象。急宜清解泄毒，毋令变端则吉。|连翘三钱元参二钱杏仁二钱，去皮尖甘草一钱川连一钱淡黄芩二钱桔梗二钱金银花三钱|痧疹发后牙龈溃烂出血，臭腐难闻。此乃余毒未尽，走而入胃，失治便成险症，即俗所谓走马牙疳是也。今毒已上壅，势匪轻尠，幸勿玩视，勉将拟方列后：|生地黄三钱元参三钱麦门冬三钱甘草五分青蒿梗二钱淡黄芩一钱荆芥五分白薇八分白果仁十枚白茯苓一钱干葛一钱陈皮五分|