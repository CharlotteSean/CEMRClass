0303
丁某之妻，蓉湖庄。甲寅十月，产后瘀血不行，而成寒热。某君以伏暑治之，不减。寻至脘闷呕恶，气急腹痛，有冲胃之势。前医犹投轻剂，晕厥者数次。延余诊：脉象模糊如伏，颜色青白，舌淡。察以前之方，纯系气分之药。瘀血阻滞而从上冲，疏方以逐瘀理气为主。如蒲黄、五灵脂、郁金、丹参、橘皮、■噜子、川朴、乌药、玄胡、蓬术、鬼箭羽、乳香、桃仁、泽兰。另用琥珀、没药、血竭，研末，先行冲服。腹中攻动，恶露渐下，气降神清。复诊脉渐明爽，原方增减。不数剂，得庆更生。或谓调营如四物加味，毋庸群队行瘀。不知血瘀与血虚不同。败血成瘀，由瘀成胀满上冲，实非大剂破瘀，不能冀幸于万一。彼西送解剖蓐病死症，悉皆五脏溷浊肿胀；子宫膜炎糜烂，可间参证也。/|