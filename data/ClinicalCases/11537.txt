王右，年三十八，常熟。肝肾两亏之体，冲任失固摄之权，大崩小漏。业已连绵三月，多方无效，近则少腹滞痛，腹中有瘕块，如饭碗大小，上攻。背部形寒，带下色黄如冻，下半身已不能动弹，溲便任其自流，一阵痛来，汗流如雨，发直而厥，逾时始醒，一日数次，姑拟温运理气，柔肝疏泄之法，不可再用止涩。|淡吴萸六分当归身三钱小茴香一钱，同炒酒炒川芎一钱制香附炒白芍半夏曲各三钱佩泽兰青陈皮广郁金各钱半佛手花一钱醋煅瓦楞四钱，先煎|本证始末：此常熟会元坊王某之妻，患崩下，又漏下，已三月有余。症状情况，已详列于当时方案之中，但此方仅服二剂，竟能漏止带少，痛定，瘕块化为乌有，三日后，即来门诊调理，自治妇人疾以来，未有如斯之奇效也。|方义说明：大凡病之有形者，如已成之带，已积之瘀，必先通而后止，此证止涩过甚，有如江河之溃块，上方乃不可因势利导之法。内醋煅瓦楞一味，能柔肝降逆，颇有用意。总之女子之病，以肝为先天，用药不离肝，所以能见效者，即在此也。|