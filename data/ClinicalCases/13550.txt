葛幼，年十二，常熟。伏热内蕴，外袭风邪，形寒微热，延经月余，不予治疗。猝然之间，溲血不止，乃如诊治。据述大便坚约，胃呆少纳已久，面色黄滞，良由伏热郁之，入于营分，乃从肝肾下达而溲血也，宜疏解营分之邪，兼以化滞。|荆芥穗炒防风各钱半细生地大腹皮干藕节茜草炭车前子包带心翘益元散包，各三钱薄荷八分|本证始末：葛姓小孩，系伟故邻居，家世寒素，体质藜藿，起病月余，不以为事，未曾服药，家中父母，见小便溺血，乃图求治。此方一剂即愈者，抵抗力强，外邪至营分而已轻，血化汗解，药用荆防，清血分血热，一方清血止血，利小便，导邪出路，所以一剂即愈。此溲血，与寻常不同也。录之为另一例，本症方义说明，已详列本条，不再另立。|