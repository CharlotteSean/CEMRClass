吴右，年三十，吴兴，住南昌路五十一弄二号。痰热内蕴，肝火上越，双乳蛾肿痛，形寒痰多。脉弦滑，苔厚黄腻。宜宣肺化痰，疏肝泄热。|冬桑叶金果榄炙竹茹各钱半玉桔梗一钱炒杭菊大连翘山豆根象贝母焦山栀京元参各三钱薄荷叶后下，八分|本证始末：此证一诊即愈。伟治喉症，比较略多，喉蛾一症，亦属颇偏。特录一方，以资参考而已。|方义说明：大凡治喉症者，有过用疏表，有过用寒凉者，均多流弊。此方用桑菊薄荷辛凉透表，桔梗宣肺，山豆根、连翘清热，山栀、竹茹泄肝，元参滋液，象贝化痰，金果榄止痛，但必外用吹药以辅之。伟用吹药，中白散、柳华散、冰梅竹月丹、珠黄散四方。视病之深浅，配合孰多孰少吹之。四方药味及制法，详在伟著《咽喉病》书中。《咽喉病》系一九三一年大众书局出版，特此附记。|