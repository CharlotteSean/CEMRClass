0303
任陆氏，年二十五岁。四月十七日诊。|病名：半产后崩漏。|原因：去年九月怀孕，岁初忽患寒热咳嗽，胎漏淋沥日久。今春二月半产，尔月后漏下不绝，成崩。|证候：面色萎白，耳鸣乏力，漏下赤白不绝。|诊断：脉象虚大，舌色淡红。脉证合参，病系元气大亏，血海空虚；崩漏之象，延恐成损。|疗法：温补奇经，升举中气。宗李东垣、叶天士二家治法。|处方：西归身三钱白芍三钱大生地四钱炒杜仲三钱紫石英四钱生黄芪四钱西党参三钱海螵蛸三钱冬术三钱茯神四钱牡蛎八钱菟丝子三钱杞子三钱炙龟板八钱制首乌三钱|次诊：四月廿一日。经漏已止，胃苏腰酸，胸腹气畅，脉缓，舌色淡红。病差，效不更方，仍宗前法出入。|次方：生黄芪四钱西党参三钱冬术四钱茯神四钱炙甘草一钱西归身三钱生白芍四钱大生地四钱炙龟板八钱杞子三钱菟丝子三钱紫石英四钱鹿角霜三钱。淮山四钱|效果：服药漏止，服高丽参及归脾汤等调理，渐复原状。|炳按：半产后崩漏，脾不摄血，当补脾摄血，则崩漏自止矣。|