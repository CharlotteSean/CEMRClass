0000
本邑西门内，有步清者，年近六旬，偶患疫证。愈后，每日潮热，饮食难进，强食呕吐，骨瘦如柴，危困于床，屡请医治，有云“噎膈”者。有云“反胃”者，杂药乱投，毫无效验。激余诊治，脉细如丝，幸而有神。详察胸腹间，按之胃脘微疼，此乃疫病虽愈，燥粪结存胃脘故也，用调胃承气汤，内加蜂蜜60克。越日下燥粪十余枚，干黑极硬，诸症若失，不数日即平复矣。|邑东关李兰之母，禀赋甚厚，年七十余。于四月染疫，初得六脉闭绝，四肢阙冷，已过膝肘，气喷如火，大渴思饮，躁扰不宁，小便赤涩，大便闭结，唇红舌刺，真阳证也。余至时，某医用附子理中汤，业已煎成，尚未进口，请余诊断可服与否。余云：“内实真热，外观假寒，倘若服之，何异火上添油，抱薪救火？恐汝有终天之恨，悔之何及。”余知此证乃阳毒发厥。经曰“热深厥亦深”此之谓也。遂用大承气汤。大黄18克，芒硝12克，厚朴10克，枳实12克，加犀角6克，黄连6克，生地18克，寸冬12克，木通10克。煎服半碗，二时许，大便解下三次，厥回大半，脉现滑数。又煎服一碗，至夜解下五、六次，色似坏瓜，气极臭秽，渐渐舌苔亦退，热渴大减，险证皆无。后用柴胡养荣汤加生四物汤，五帖后，发鼻衄甚多，越二日，周身发出红斑极稠，调理三十余日，平复如常。|