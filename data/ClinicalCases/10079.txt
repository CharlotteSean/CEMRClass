白浊久而不痊，以致肾失封藏，梦遗更甚，少寐少纳，面痿脉小。|九龙丹合天王补心丹|另猪肚丸|原注：膏淋有便浊、精浊两种。便浊是胃中湿热渗入膀胱，与肾绝无相干；精浊牵丝粘腻，不溺亦有，是肾虚淫火易动，精离其位，渐渍而出，治宜滋肾清心、健脾固脱。九龙丹方中杞地归，滋阴以制阳，樱莲芡涩以固脱，石莲子苦寒清心，心清则火不炽，白茯苓甘平益土，以制肾邪，尤妙在山楂一味，能消阴分之障。前一案气虚挟湿热，故含清暑益气；后一案心火挟湿热，故合补心、猪肚。|