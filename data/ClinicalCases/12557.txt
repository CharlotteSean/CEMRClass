0601
沃宝宝。春温伏邪蕴蒸阳明之里，少阳经邪不达，心脾之火内炽，身热十七天，烦躁少寐，梦语如■，小溲频数不多，咳嗽咯痰不爽，稍有泛恶，舌质淡红，唇焦，脉象濡数。温为阳邪，最易伤阴，津少上承，邪热愈炽，颇虑内陷痉厥之变。急宜生津和解，清肺化痰，以望转机，尚希明正。|天花粉三钱银柴胡一钱粉葛根一钱朱茯神三钱金银花四钱连翘壳三钱川象贝各二钱冬桑叶二钱甘菊花三钱黑山栀二钱肥知母钱半光杏仁三钱鲜竹茹二钱活芦根一尺|二诊：伏温内蕴，由气入营，心肝之火内炽，阳明里热不解，身热晚甚，已有三候，烦躁不寐，口干欲饮，鼻干而聋，唇焦舌质淡红，小溲短赤，脉象濡小而数，一派炎炎之势，有吸尽西江之虑，急宜生津清温，清神涤痰。鲜石斛四钱天花粉三钱肥知母钱半京元参二钱冬桑叶三钱粉丹皮二钱金银花四钱连翘壳三钱光杏仁三钱川象贝各二钱朱茯神三钱鲜竹茹二钱活芦根一尺朱灯心两扎|三诊：伏温三候，身热不退，耳聋鼻干，口干欲饮，唇焦烦躁少寐，小溲短赤，脉象弦小而数，舌质淡红。少阴阴液已伤，阳明伏温未解，还虑增变。今拟人参白虎汤加减，尚希明正。|西洋参钱半鲜竹叶三十张熟石膏四钱肥知母二钱朱茯神三钱天花粉三钱京元参二钱粉丹皮二钱光杏仁三钱川象贝各二钱冬桑叶三钱鲜石斛三钱活芦根一尺生谷芽三钱|四诊：伏温三候余，身灼热，耳聋鼻干，口干欲饮，唇焦，烦躁不寐，小溲渐通，舌质红绛，脉象弦小而数。少阴阴液已伤，阳明伏温未解，还虑变迁，再宜生津达邪，清温化痰，尚希明正。|鲜石斛四钱天花粉三钱生甘草六分朱茯神三钱金银花六钱连翘壳三钱川象贝各二钱冬桑叶三钱薄荷叶八分鲜茹芦根各一两鲜竹叶茹各钱半|