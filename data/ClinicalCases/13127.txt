0602
汪彦玉兄令侄女，年十三岁，夏月喜食瓜果，仲秋患心内怔忡作呕，幼科作气虚治，用参、术不效。又易医，误认为大虚，用归脾汤，本家恐其过补未服，至夜呕吐，即昏厥，手足逆冷，不知人事，用生姜汤灌下，数刻方苏。次日迎诊，六脉沉弦而紧，身疼头眩，手足冷麻，胸前嘈杂，余曰：沉弦主饮，紧则为寒，此外感风寒，内停冷饮，表里寒邪未解，脉沉怔忡，昏痰饮证，非虚也。用桂枝、苍术、半夏、茯苓、炮恙、白蔻、陈皮，数剂呕止，转发呃，更加附子，则每日吐冷痰水碗许，呃乃止，怔忡亦愈。仍用前剂，则夜夜微汗，身发隐疹作痒，身痛方除，此风邪化热而外解也。继用理中、桂枝、二陈，医治月余，里寒退尽，能食不呕而痊。|