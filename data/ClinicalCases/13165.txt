0602
邻家子，脾土素弱，受暑。泄泻、发热、烦渴。初以四苓加葛根、扁豆、厚朴。泻不止，渐加甚。予用六君加乌梅肉，二剂而愈。一时患此者皆用此法，竟不作惊。|俗以乌梅酸收，多不肯服。不知乌梅解暑妙品，生津和胃，泻热除烦。约束六君，归功脾土。又能平肝木，使不侵脾。安蛔虫，使不妄动。止泄，其余事耳。一药之功而具众妙，世不知用，惜哉。|