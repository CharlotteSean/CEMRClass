0006
朱。久有伏梁辣痛呕酸之患，是气血寒痰凝结也。自遭惊恐奔波，遂至脘腹气撑，旁攻胁肋，上至咽嗌，血随气而上溢，甚至盈碗盈盆。两载以来，屡发屡止，血虽时止，而气之撑胀终未全平。近来发作，不吐酸水而但吐血，想久伏之寒化而为热矣。立方当从气血凝积二字推求，备候商用。|郁金香附醋炒丹参茯苓炒黑丹皮苏梗延胡索醋炒韭菜根汁一酒杯，冲童便冲鲜藕|另：用云南黑白棋子二枚，研细末。用白蜜调，徐徐咽下。|渊按：血从惊恐而来，所谓惊则气乱，恐则气下。气乱血逆，必然之理，棋子治何病未详。|又：肝郁化火，胃寒化热，气满于腹，上攻脘胁，则血亦上出。前方疏理气血之壅，病情稍效。今以化肝煎加减。盖肝胃之气，必以下降为顺，而瘀凝之血，亦以下行为安。气降而血不复升，是知气降而火降，瘀化而血安，必相须为用也。|郁金三棱醋炒延胡索川贝青皮桃仁泽泻焦山栀茯苓苏梗丝瓜络鲜藕鲜苧麻连根叶|