0002
定海何梦生，年近六旬，患腹痛呕吐，二便不利，已经年余，势成关格。就治于余，诊脉两尺极细，右关更弱。此命门火衰，不能熏蒸脾土，如釜下无火。釜中之物不熟。治必补火生土，中阳方有复振之机，徒治肝胃无益。|苁蓉三钱鹿角霜三钱甘枸杞三钱制附子五分炮姜五分别直参一钱甘草五分当归二钱橘红一钱半川椒一钱半夏二钱焦谷芽四钱茯苓二钱|初进五剂，吐止便通。再服五剂，痛止溲利。遂愈。|