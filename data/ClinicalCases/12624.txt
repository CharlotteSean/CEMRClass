0601
任学灿，城西小学。戊午六月二十八日诊：热经旬余，凛寒起伏，脘痞，头疼，腹脐作痛拒按。询知多食转剧。脉数而滞，舌红，苔黄。余按其肄业时寐则开窗，且不节食，断为伏暑挟风夹积。素体孱弱，系属难治。疏青蒿、豆豉、黑山栀、辰滑石加薄荷荷叶包、杏仁、荆芥、蚕沙、薏仁、通草、藿香、桔梗、半夏、二苓。另槟榔、枳实、郁金、木香、乌药、查炭，研末服。并嘱觅按摩者推其大腹。服药后，得汗甚畅；胸腹发出白■，不甚透畅；便解一次，而腹痛依然。复方去半夏、二苓，加瓜蒌皮、牛蒡、鲜佩兰叶、鲜芦尖。又用郁金、菖蒲、川贝母、槟榔，研末，另服。七月初二日诊：白■甚畅，热势起伏，凛寒背足为甚，口渴不甚引饮，热甚昏谵。邪热夹积，病在阳明为甚。青蒿、豆豉、益元散、连皮槟、木通、辰砂拌川连、淡芩、连翘、竹叶、竹茹、薏仁、芦根、秦艽。另玉枢丹、郁金、菖蒲、竹黄，研服。小溲通爽，色赤，昏谵较减，腹痛矢气，明系积不底彻。脉数，苔掯酱色。白■尚出，未便攻下。拟小陷胸汤加半夏泻心汤，去甘草、参、姜、枣，增入枳实、薏、滑、青蒿、木通、芦根、竹叶、竹茹。另槟榔、查炭、蓬莪术、郁金、风化硝，研服。初七日诊：大便甚畅，并解蛔虫，热势起伏大轻。脉数象较减，舌红，苔黄亦化其半。惟按腹仍痛，浊热余滞未彻。豆卷、广藿香、益元散、芩、连、连皮槟、青蒿、木通、薏仁、茯苓皮、使君子、木香、黑山栀。初九日诊：起伏之势又轻，大便自解，黑秽异常。惟体弱形瘦，余蕴不清，用药綦难。且宜节食，如饥以萝卜代食。原方去豆卷、芩、连、槟榔，加鲜竹叶茹、鲜佩兰叶、鲜枇杷叶、白荷花、青蒿梗，生萝卜煎汤代水。余积解清，热止而愈。此阴虚体质，湿热食积交蒸，不任攻下，而又|