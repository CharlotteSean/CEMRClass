金。始而疟疾，继而小产，产后寒热接连，及今已涉三候，尚然胸痞渴不多饮，时而恶心，舌腻带灰，脉数无力，此血舍空虚，而湿热之邪留恋太阴、阳明未化也。至干咳无痰，乃挟秋燥使然，际此金囚木将亢，再延防邪犯厥阴而昏厥，姑拟泻心温胆合方，佐以宣化肺邪，慎勿犯下焦耳。|干姜陈皮枳壳杏仁竹茹川贝川连半夏茯苓蔻仁桑皮前胡|