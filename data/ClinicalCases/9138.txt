0009
陈左，年三十五，浦东。身热焦灼，已经一候，屡表无汗，又与滋阴，以致神糊呓语，面色青晦。脉来止数不清，而见代象，苔干白，渴不欲饮，据述同房受惊，寒袭少阴，此即夹阴重症，急宜温肾透热，用桂附八味加减。|上肉桂四分，研末饭丸吞下制附块三钱北细辛四分生白芍三钱制熟地三钱灵磁石四钱，同打原金斛鳖甲尖云茯苓菟丝子甘枸杞各三钱炒广皮三钱生牡蛎蛤壳各一两|二诊：昨投附桂八味加减法，微得战汗，表热大减，脉来清朗，代象已除，苔仍厚腻，口渴不欲饮，神志已清，惟头目晕晕然，如坐舟中，真阴之虚可知，然龙火非水可灭，仍从前意加减。|前方去细辛、金斛、蛤壳、广皮，加山萸|肉、生淮药各三钱，炒泽泻二钱。|本证始末：陈君系浦东一农民，身强力壮|之体，因同房受惊而起，所以前医作寻常时感，|用发表滋阴，均无汗，投附桂、细辛直达少阴，|战汗而解，可见治病立方，根据六经，最为要|务也。|