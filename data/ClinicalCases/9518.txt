0103
维扬，陈左，三十五岁。痰之为病，缘脾胃气弱，水谷之精不归正化，变饮生痰，由胃旁流于胁，右肋作痛，时作时止，业已有年。气痰凝积，结为窠囊，于是攻注背之胃腧，漫肿作痛，成为痰注。外溃数月，脓多而肿不消，左旁皮现红紫之色，又将破头。神赢面色■白，短气乏力，动则作喘，足肿至膝。气血两虚，肺脾肾三脏皆亏。外恙内空过大，且通于胃腑，极难完固。拟调脾肾，兼养胃生阴之法，内府安和，而外患可冀收口。|台参须一钱西洋参米炒，一钱苡米三钱炒白芍一钱五分煅牡蛎三钱黑料豆三钱肥玉竹三钱杏仁泥二钱当归一钱五分炒於术一钱云苓三钱广皮盐水炒，八分毛燕绢包，三钱红枣三枚|二诊：原方去杏仁，加霍石斛三钱、佩兰一钱五分。|三诊：进养阴清托，虚阳渐平，呛咳胁痛亦减，似有转机。宗前法。|原方去佩兰、杏仁，加川贝一钱五分、百合五钱。|四诊：疮患脓已大减，精神渐复，脉犹带数，阴中之热未清，咳嗽咯痰不爽。仍培气血，以和肝肺。|原方去苡米，加米炒麦冬一钱五分、炙生地一钱五分。|五诊：叠进育阴清热，咳嗽短气、胁痛跗肿均已大减。内热不清，外疡脓色稠黄，脓乃血化，阴气大伤，小溲濒数，气分亦弱。拟养阴清热为主，而益气佐之。|原方去麦冬、石斛，加金樱子（绢包）一钱五分，淮山药三钱、丹皮（炒）一钱五分、功劳子三钱。|六诊：原方去功劳子，加党参二钱、女贞子三钱、川杜仲二钱。|七诊：原方去女贞子，加沙苑三钱、法半夏一钱五分、海螵蛸一钱五分。|丸方：|琥珀（研）二钱象牙（锉，焙研）二钱黄蜜三钱枯矾二钱黄蜡三钱朱砂一钱人指甲（砂拌炒）一钱炙乳没各一钱|上药为细末，将蜜煎至金黄色，已熔化，再入上药搅匀为丸，如绿豆大，每服七粒，然后再加。|八诊：原方去法半夏，加别直参二钱、茯神二钱、五味十粒、桃肉二枚（过口）。|又膏方：熟地六两归身三两炒白芍二两百合三两五味一两杜仲四两别直参三两萸肉四两二钱淮山药二两沙苑三两於术三两炙草人钱黄芪三两茯神三两广皮一两五钱桂圆肉三两红枣四两麦冬二两|上药煎汁三次，去渣，用冰糖四两收膏。|九诊：外患脓已大减，内膜未能完固，卧则脓水自流，是症本通于胃之脉络，极不易治。仍培气血，以补内膜。|大生地三钱山萸肉一钱五分百合三钱炒白芍一钱五分生黄芪三钱象牙屑煅，三钱杜仲三钱当归一钱五分麦冬一钱五分别直参二钱炙草二分云苓二钱黄丝绢一块|十诊：肺属金主气，最娇之脏。金寒则嗽，金热亦嗽。因咳而发外疡，未能完口，而咳又作，脾虚积饮生痰，肺气大伤，痰不易出，峻补从缓。暂宜养阴肃肺，兼化痰湿。|北沙参三钱紫菀一钱五分杏仁二钱象贝二钱女贞子三钱大生地三钱蒌皮三钱款冬一钱五分茯苓二钱制半夏一钱五分麦冬二钱枇杷叶一钱五分冰糖三钱|十一诊：饮邪咳嗽，冬时即发，业已有年。兼之溃疡日久，阴伤气弱，肾气不收，咳而作喘，下午为甚。痰稠而腻。咯不易出，痰实气虚最怕喘。急扶正化痰，兼纳肾气。|别直参二钱潼沙苑三钱广皮六分海螵蛸三钱甜杏仁二钱生地炭三钱上沉香二分，人乳磨法半夏二钱五分炙草三分当归一钱五分川杜仲三钱山萸肉一钱五分葡萄肉去皮，过口，二枚|