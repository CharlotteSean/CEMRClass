余林发君，年五十五岁。民国二十二年一月十九日诊。|病名：便闭眩晕。|原因：曩年经商日本，传染梅毒，治愈之后，余毒内蕴，春令阳升之时，常患头痛。|证候：便闭发热，头痛眩晕。|诊断：脉弦滑，舌绛。梅毒蕴于血分，上攻则头晕，外散则发热，内蕴则便闭。|疗法：育阴解毒泻火，毒清则诸病自愈矣。|处方：生龟板一两生鳖甲八钱生牡蛎八钱玄参八钱生甘草一钱龙胆草三钱丹皮二钱生白芍五钱天花粉五钱知母三钱川柏三钱元明粉三钱|次诊：一月二十一日。便解热退，头眩而痛，胃强溲长，用解毒潜阳法。|次方：生龟板一两生鳖甲八钱生牡蛎八钱鲜首乌五钱全瓜蒌五钱玄参五钱生石决明四钱天花粉三钱桑叶三钱钩藤三钱丹皮二钱生甘草一钱天麻一钱|三诊：一月二十三日，头眩复剧，便闭脉弦、舌红。梅毒内蕴，再宜降下。|三方：生龟板一两生白芍八钱黑大豆五钱川芎五钱天花粉五钱桑叶三钱黄菊花三钱女贞子三钱白薇三钱旱莲草三钱元明粉三钱丹皮二钱生大黄二钱生甘草一钱|效果：服药得泻，火降病愈。|炳按：梅疮结毒，能直升头面，有攻牙、攻鼻、冲巅顶，作头痛等证，皆宜泻火解毒，领导下行，从二便而出。|