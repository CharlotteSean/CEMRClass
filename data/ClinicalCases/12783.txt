0601
朱敦书令爱患感，医投温散，服二剂，遍身麻瘄，汛事适来。医进小柴汤，遂狂妄莫制。乞援于孟英，脉至洪滑弦数，目赤苔黄，大渴不寐。是瘄因温邪而发，所以起病至今，时时大汗，何必再攻其表？汛行为热迫于营，胡反以姜、枣温之？（人）参、紫（草）、柴（胡）升之？宜其燎原而不可遏也。与大剂犀角、元参、生地、石膏、知母、花粉、银花、竹叶、贝母、白薇，以清卫凉营，服后即眠，久而未醒，或疑为昏沉也，屡为呼唤，病者惊寤，即令家人启箧易服，穿鞋梳发，告别父母云：“欲往花神庙归位”。人莫能拦，举家痛哭，急迓孟英复视，脉象依然，嘱其家静守忽哭，仍以前方加重，和|