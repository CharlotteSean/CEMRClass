海州刘氏子，五岁出痘，遍体疙瘩，大如瓯，凡三、四十枚，医皆不识，一老妪见之曰：此包痘也。吾所见并此而二，决无他虞。六、七日疙瘩悉破，内如榴子，层层灌浆皆满，真从来未睹者。痘书充栋，亦未道及。可见医理渊微，即此一门，已难测识矣。|上年秋燥冬暖，略无霜雪，河井并涸，吾杭自九月间起，天花流行，十不救五，小儿之殇於是者，日以百计。孟英曰：“此痘“疫”也。治法当与常痘有异，惜幼科未之察耳。且天令发泄，不主闭藏，入春恐多喉患，特刊“加味三豆饮”，俾未种痘者，预服免患，将出者，恣饮冀轻。又劝人频服“青龙白虎汤”，以杜春来喉恙，不料其言果应，三春不雨，喉症甚多。医者犹不悟其致病之因，仅知发散，正如火上添油。孟英胸有成竹，一以仲景白虎汤为救焚主剂，若已及於营分者，用（王）晋三犀角地黄汤，相机加减，又刊青龙白虎汤、暨锡类散方，广为印送，赖此以活者，不可胜数。|附：加三豆饮|生绿豆、生黄豆、生黑大豆或用生白扁豆亦可，生甘草、金银花、水煎服。|孟英自注云：古方三豆饮，为痘疹始终可服之妙药。未出时常服，痘可使稀；将出时急服，重可冀轻；已出时恣服，逆可转顺；尽出时频服，毒可易清。俗专种痘是“密室烘花”，更有初生小儿，于十八内服药，令其出痘之法，是揠苗助长，此等矫桥揉造作，阴受其害者，古今来不知几恒河沙数矣。至于种种稀痘之方，皆无意义，或以毒药损人元气，或以秽物致生别恙，慎勿为其所惑，惟此方药极简易，性最平和，味不恶劣，易办易服，不必论其体质，久服无弊，诚尽善尽美之王道药也。杭人惑于患痘不食豆之说，甚属可鄙，今特辨明，冀人醒悟。凡小和能啜饮后，即以此药日日代茶，诚保赤之首章焉。原方用赤豆，性燥伤阴，予以黑大豆易之，更有补阴之绩，虽燥令燥体，皆无碍矣，再益银花、甘草，而化毒之功尤胜，或疑银花性凉，似难久用，不知三豆皆谷也，性能实脾，得银花以济之，更觉冲和。况小儿体禀纯阳，极宜此甘凉补阴之味，岂特稀痘，尤能明目消疳，不生疮疖泄泻等病，其功未能殚述也。|附：青龙白虎汤|橄榄、生莱菔，水煎服。|孟英自注云：此予自制方也。橄榄色青，清足厥阴内寄之火风，而靖其上腾之焰。莱菔色白，化手太阴外来之燥热，而肃其下行之气。合而为剂，消经络留滞之痰，解膏粱鱼面之毒，用以代茶，则龙驯虎伏，藏府清和，岂但喉病之可免耶？且二味处处皆有，人人可服。特异功优，久任无弊，实能弭未形之患，勿以平淡而忽诸。|附：锡类散|象牙屑焙、真珠各三分，飞净青黛六分，梅花冰片三厘，壁钱二十个（俗名“喜儿窠”，木板上者勿用）西牛黄，人指甲各五厘，男病用女，女病用男，合送济人，须分别配之，共研极细粉，吹患处，流出恶涎即愈。|孟英自注云：此专治烂喉痧疹之神方也。尤鹤年附载于《金匮翼》云：张符瑞传此方以得|