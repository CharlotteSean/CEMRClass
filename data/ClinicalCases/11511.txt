0304
程右，盆汤弄。初诊：环脐少腹绷胀膨脝，状如怀子，时或胀痛，食难消受，大便不利，带下频仍。脉弦涩。似胀满而非胀满，恐肠覃之属。姑拟一方，未识何如。|制川朴一钱五分炒青皮一钱五分泽兰三钱红花八分缩砂仁一钱五分杏仁三钱陈枳壳一钱五分茯苓三钱白敛三钱煨莪术一钱五分广木香八分泡吴萸六分|复诊：腹胀膨脝较消，惟脐下少腹尚觉绷硬，气泄则舒。食稍增益，大便较利，带淋未减。脉来弦涩。脾钝肠急，气机不行，子脏亦难免不受压迫。肠覃之患，当预虑也。|制川朴一钱五分炒青皮一钱五分泡吴萸六分煨莪术一钱五分缩砂仁一钱五分瞿麦三钱白敛三钱陈枳壳一钱五分茯苓三钱台乌药一钱五分煨肉果一钱二分广木香八分续随子霜一钱五分|三诊：膏之原，出于鸠尾；育之原，出于脖映。脾钝肠急，气机不行，溢于肠而着于肓，故环脐少腹绷胀膨脝，状如怀子。前以舒气调营，腹绷胀膨脝较消，但按之仍觉坚硬，大便日二三起，肠间乍鸣，带淋未已。脉濡涩。守原意为之。|制川朴一钱五分陈枳壳一钱五分泡吴萸六分台乌药一钱五分炒青皮一钱五分茯苓三钱煨莪术一钱五分缩砂仁一钱五分北细辛四分煨肉果一钱二分制附块二钱地骷髅四钱续随子霜二钱|四诊：腹膨肿较消，胀则时作时减，脐下少腹仍然坚硬，大便两日未行，肠间乍鸣。脉濡涩而弦。有形癥结，非气瘕可比，虽有化癥之方，消弭亦殊不易。仍守原意，冀渐软渐消为幸。|制川朴一钱五分炒青皮一钱五分制附块二钱■虫一钱五分泡吴萸六分海南子二钱煨莪术一钱五分台乌药一钱五分北细辛四分蜣蜋一钱五分煨草果二钱五分红花八分续随子霜二钱|五诊：膨脝较消，胀则时作时减，脐下少腹坚硬略软，肠间乍鸣，昨尝作泻。有形癥结消弭甚难。脉弦涩。守原意以治。|制川朴一钱五分煨草果一钱五分制附块二钱■虫一钱五分瞿麦三钱干蟾皮一钱煨莪术一钱五分海南子二钱北细辛四分蜣蜋一钱五分缩砂仁一钱五分泡吴萸八分续随子霜二钱|六诊：少腹膨脝较消，坚硬略软，胀仍时作时减，便泻勿爽，日有数起，肠间乍鸣。脉濡弦涩。有形癥结，未易消弭；如能见软，即渐消之朕。守原意出入。|制川朴一钱五分制附块二钱炒贯众二钱甜葶苈二钱海南子二钱红花八分泡吴萸八分北细辛四分瞿麦三钱炒青皮一钱五分炒桃枭二钱续随子霜二钱|七诊：癥结较软，仍稍膨胀，日来又痛而难过，大便仍溏，日有两起，惟食下已不胀闷。脉弦。守原意通调肠胃，化癥消结。|制川朴一钱五分台乌药一钱五分北细辛三分川桂枝一钱五分煨莪术一钱五分泡吴萸六分炒青皮一钱五分缩砂仁一钱五分炒小茴香八分炒黑川芎一钱佛手柑一钱茯苓三钱真阿魏三分广木香六分同研，饭丸吞。|八诊：腹痛减轻，溏泻转鞭，如厕日只一度。舌苔灰黄而腻，已较融化，面容仍稍青晦。环脐腹中癥结已消。日来又感时行伤风，咳嗽。脉濡滑而弦。治当两顾。|煨肉果一钱五分槟榔二钱炒青皮一钱五分沉香曲一钱五分泡吴萸六分煨川楝子一钱五分真广皮三钱獭肝一钱二分炒五灵脂三钱紫菀一钱五分杏仁三钱佩兰三钱蒸百部八分|