安徽孙唯斋，为吾乡小河司巡检，患发热头痛项强，自汗恶风，咳嗽苔白，脉浮缓。此太阳风伤卫，而兼犯手太阴肺经也。|桂枝一钱五分甘草五分生姜二片川厚朴一钱苦杏仁三钱一剂汗出而愈。|江阴石少梅，患发热头痛，项强腰痛，恶寒无汗，烦躁苔白，脉来浮紧。此本有里热，为外来之风寒所束，营卫不通，里热无从外泄也。非发汗以通其营卫不可。|麻黄一钱桂枝五分杏仁三钱甘草五分石膏三钱|一剂即汗出、热退、躁止而安。余之用伤寒法而不泥伤寒方，类如此云。|上海王君佐才，恶寒发热，头项强痛，牵及腰背，无汗苔白，脉来浮紧，太阳经寒伤营症也。|麻黄一钱桂枝一钱酒炒羌活一钱苦杏仁三钱甘草一钱生姜三片|一啜而病悉退。|