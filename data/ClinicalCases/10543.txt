0300
王氏。崩漏成带，至小溲如泔如涕，髀骨痛，腰膝酸。从未饵药，势必沥枯髓液，延成不治。近又春温气泄，身热食少，口渴颊红，液涸阳升，脉右弦左弱，急摄阴固下。熟地炒、阿胶烊、石斛各二钱、洋参三钱、麦冬、茯神、赤石脂各钱半、白芍、杜仲青盐炒、甘杞子、续断各三钱，加莲、枣煎。数服症渐减，去石脂再服。又去阿胶，加芡实、山药俱炒，各三钱，又数十服得效。/|