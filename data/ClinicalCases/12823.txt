梁姓男孩，年三岁，住本城观音弄。|病名：瘄后受风夹食。|原因：时瘄回后，不忌风寒，恣食油腻而发。|症侯：咳嗽痰多，咬牙弄舌。|诊断：脉浮弦，苔纹干腻，最防陡变惊痫。|疗法：宣肺化痰，兼消食滞。|处方：生桑皮钱半地骨皮三钱生甘梢四分杭菊二钱生鸡金钱半，打苇茎八分佛手片六分炒枳壳一钱丝通一钱嫩前胡钱半|次诊：弄舌虽止，咬牙未除，咳痰渐减，惟脘满胸逆，脉象仍弦，腻苔未祛，慎防化为惊痫。治以宣肺清肝，佐以益肾。|次方：羚角片五分，另炖，和冲杭茶菊二钱生甘梢五分生桑皮钱半前胡钱半甘杞子四分捣生东芍钱半陈皮六分，桔梗八分|三诊：咳嗽更甚，仍然咬牙，惟大便已下，神识较清，弦脉稍退，舌肉转润，病势略有转机，治守前法出入。|三方：甘杞子六分捣生东芍二钱陈皮五分清炙甘三分辰染茯神三钱白滁菊二钱北沙参二钱破麦冬二钱羚角片五分，煎透，分冲|四诊：咬牙较缓，神识已清，咳嗽亦减，惟潮热往来，舌苔微黄，尚有余邪逗留营分，恐再病变。治以参、麦益胃，参敛肝救肾法。|四方：北沙参二钱元参二钱原麦冬二钱清炙甘三分生东芍钱半川石斛钱半佛手片五分陈皮六分鲜竹茹二钱细生地炭三钱|五诊：咬牙潮热均除，咳嗽未瘳，肺胃尚有积热，舌苔微黄兼腻，治以清润肺胃，并疏厥阴，分消余积。|五方：北沙参二钱生玉竹一钱大腹皮三钱炒查肉二钱清炙甘三分生东芍钱半炙橘红六分破麦冬二钱白滁菊一钱丝通草八分|效果：连服三剂，余热肃清而愈。|廉按：万氏密斋曰：凡疹初收，要避风寒，勿食煎炒荤腥酸碱之物，宜淡滋味，至一月，可少与鸡鸭肉食之物。若食荤太早者，外毒虽泄，内毒复萌，再出者亦有之，或屡出者亦有之。若误食酸碱，则增痰咳，迟延日久而难愈也。若误食煎炒，则生毒热，或变余热。冒触风寒者，或咳而加喘，或生壮热，或成疟疾，变症百出，难以治疗矣。此案病因，适犯此弊。故必多方救济，始奏全功。凡病后调其饮食，适其寒温，|