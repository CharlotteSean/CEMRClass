0103
中神琴溪|山科农家右卫门，年四十余，背右旁发疽，经八寸，犹无痛，其色紫黑，寒热往来，口干咽渴。其人素嗜酒，而甚惮医药，故唯以斗酒凌其疾苦。家人皆恐为之毙，要之欲令医药。虽百端■之，然不肯服。曰：“宁与生乎汤药之苦，不如死乎■蘖之甘。”家人皆计穷而诉之先生，先生诊之，脉弦实，按背疽淳热如火，曰：“余能从汝所好而治之。”乃与龙门丸二三百丸，日令服五十余丸。戒曰：“必有下利，莫以有惮恐也。”渠喜，始服先生之言，后数旬来谢曰：“初从服丸药，气宇方开。居十日，脓成则破出之。又服前丸，食饮日进，稼穑负载，愈于畴昔云。”|