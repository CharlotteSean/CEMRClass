曾治蔡孝廉，不慎起居，患症同前，手足|逆冷，恶寒喜热，语言不清，手足不能举动。予|以补中益气汤，加姜、附、姜黄，灵仙，南星，|半夏以湿经回阳，服数剂而诸症渐退，言语稍|觉清楚，行动自如。余因他往，误听庸工，服|清火化痰之剂，以致大下鲜血而殁。惜哉！按|化痰丸药味，概用甘苦寒咸之品。虽开郁软坚，|降火化痰，难免损胃之祸。若脾土太过，气滞郁而生痰者，用之得宜。若脾土不及，气痞虚|热而生痰者，误用之，必致中满吞酸，肚腹肿|胀，小便不利，治而殒殁者多矣。业医者尚其|慎诸！|