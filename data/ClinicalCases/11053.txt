城内文化街孙兴冉妻，二十余岁矣，患水臌证。请余往疗，至时见患者卧床，周身头面肿似水晶无异。问其病天数，伊言二十三个月矣。诊其脉肉肿甚厚，浮中沉均不得，推筋着骨，诊得寸洪关滑，两尺不绝，左手大于右手，男胎也。告伊曰：“勿作病治，确系喜兆”。伊姑闻言冷笑曰：“先生差矣。世间哪有怀胎二年不产之妇。再者肿形如此，非水臌之明证乎！”余曰：“非也，此因当受孕时，肺经有水气之故。及受孕后，精神气血齐去养胎，水仍在肺，无气血传送，不能自行，其肿虽胜而水在表，内无大病。迟延不产者，一经有病，互相关连，它经不能不受其累，受累即是虚，所以不能比常人也。再待一月，必产无疑。”伊始以余言为是。又半月许，产妇之婿，执一请帖，言请余赴喜席。余曰：“何喜之有？”伊曰：“前贱荆之病，先生决断是喜，果产一男，今已九天。”余问临产情况如何？伊云：“产时先下浆水斗余，移片时儿下，发黑明，长寸余，声音洪亮。”谚云“怀胎月数多者必贵”。此儿已近二十岁，亦常人耳。此等迷信，余决不信也。|