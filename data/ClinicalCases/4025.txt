0002
中阳不足，寒浊有余，脘痞纳少，舌白便溏，脉细小。法当温化，即平为妙。|茅术理苓汤加大腹皮鸡内金葛花川朴|再诊：温化不足以消胀满，阳之虚也甚矣。重其制以济之。|茅术钱半川附钱半干姜钱半党参三钱肉桂七分防风二钱茯苓三钱五加皮三钱陈皮一钱|三诊：诸恙向安，仍守前法，以祛留湿。|川附一钱桂枝一钱党参三钱生于术钱半干姜四分茯苓钱半|诒按：茅术改于术，想重浊之白苔已化也。此证纯以温化得效，所谓阳运则湿自化也。|