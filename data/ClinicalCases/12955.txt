詹燕庭先生次女新春种痘，苗虽稠密，浆未饱满。脱痂后头面、手足、腹背生疮，形似天泡，光如水晶，溃流清水，全无脓血，四围红晕，内托外敷，诸药罔效，延余视之。面赤唇红，鼻穿口渴，五心壮热，躁扰不安，指纹色紫，余曰：“此肺热也。肺主皮毛，痘浆未满，遗热于肺，故周身生疮，流清水者，肺气逆而不降也。虽由痘后余毒，不宜苦寒伤胃。”投以泻白散加生地、麦冬、花粉、元参、丹皮、泽泻、连翘、银花、绿豆连皮、赤小豆、生甘草，|