皖歙权君之妹，适朱氏，以带多、信期不准嘱治。未数月即怀麟，及产巳由苏迁昆。忽专足来示，谓以产后晕厥，或谓血晕，或谓阳升，宜补宜导，莫衷一是，速求救法，因询产后晕变是否由恶露如冲而起，答曰：然。既然矣，其为阳越阴脱可知，乃为悬拟一方。熟地炭一两、归身四钱、左牡蛎一两、大白芍三钱、紫石英七钱、茯神五钱、炒丹参三钱、炒白薇三钱、炒党参三钱、小麦二两、炒枣仁三钱。服后即见平复。此外尚有外用急救法。打醋炭以敛神止汗。嘱产妇安坐，时吃粥汤接力，静养勿语。|