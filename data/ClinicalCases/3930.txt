胃中梗塞，或酸或苦，无物不呕，已有三月。舌黄厚，脉弦细，当属肝阳犯胃。|炒川连一钱杏仁二钱陈皮八分降真香一钱炒干姜三钱姜半夏二钱当归三钱川郁金一钱半枳壳一钱半广木香一钱生白芍三钱荷叶一角|诊两手脉皆滞，舌苔根黄厚，头胀虽瘥而未除；胃开气冲，至喉作痒而干呕。所患者是肝胃不知，头胀是阳气不达颠顶，故有起落，而据脉与苔，恐有湿病之起，故以越鞠丸加减。|焦茅术三钱半夏曲三钱煨葛根一钱半制香附三钱炒建曲二钱炮姜炭六钱陈皮八分阳春砂八分，冲茯苓三钱鲜荷叶一角|外感去后，带起肝痛作呕，口渴，脉弦数。|归须三钱炒川连一钱杏仁三钱炒白芍三钱川楝子三钱半夏曲三钱降真香一钱鲜生地二片，泡酒元胡一钱半陈皮八分生香附一钱半|两剂痛呕皆去。|经年或泻或燥，今已肝阳犯胃作呕，用喻氏进退法而愈，惟泻仍有不痛而响。以肝症合观当属风木乘脾，第又有别，以其风胜也。|当归三钱生白芍五钱桂枝一钱半清炙甘草一钱半，要焦怀山药五钱泽泻三钱炒刺蒺藜三钱冬桑叶一钱宣木瓜三钱新会皮八分|冬温恶寒去，皮肤有凉时，而仍有热时。口能渴，舌渐化燥，大便泻，小便有，是移热已解，而肺阴余热未除，再当遵叶氏甘寒法矣。惟太阳经与两手腕牵制，且呕酸绿水，是仍属夹有肝气，法当复入肝药，而避去甘味，以呕家忌甘也。|苦杏仁三钱象贝五钱生白芍二钱焦栀子三钱瓜蒌皮三钱陈皮八分冬桑叶二钱天花粉三钱苦桔梗一钱半黄芩三钱连翘三钱生姜二片|此姜所以除呕也，平肝也。丹溪有生姜栀子汤，用以通肝热，祈勿泥。|