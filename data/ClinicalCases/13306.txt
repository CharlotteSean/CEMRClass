0602
甲子三月廿一日，兰女，十四岁。脉数，水气由面肿至足心。经谓病始于上而盛于下者，先治其上，后治其下。议腰以上肿当发汗例，越婢加术汤法。|麻黄去节，五钱白术三钱杏仁泥五钱石膏六钱桂枝三钱炙甘草一钱|水五杯，煮取二杯。先服一杯，得汗止后服，不汗再服。|廿二日生石膏八钱麻黄去节，三钱生姜三片炙甘草二钱杏仁泥五钱桂枝二钱大枣去核，二枚|水八杯，煮取三杯，分三次服。以汗出至足为度，又不可使汗淋漓。|廿四日水气由头面肿至足下，与越婢法，上身之肿已消其半，兹脉沉而数，以凉淡复微苦，利其小便。|飞滑石五钱生薏仁五钱杏仁三钱茯苓皮六钱黄柏炭一钱海金砂六钱泽泻三钱白通草三钱|不能戒咸，不必服药。|