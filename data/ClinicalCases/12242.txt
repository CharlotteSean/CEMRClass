0502
袁女，己亥喉痧之后，寐汗嗌干。询知喉痧重时，表药甚重。此表疏气阴亏耗。予沙参、石斛、麦冬、女贞、生山药、枣仁、牡蛎、淮小麦、莲子心等。服之喉润汗少。转用芪皮、生白芍、枣仁、牡蛎、柏子、女贞、料豆、小麦、莲子心、乌梅、红枣。|三诊：汗仍不止，多梦神烦。因忆灵胎批叶案有云，盗汗以凉心为主。因家其意。用辰麦冬、炒枣仁、辰茯神、女贞、淮麦、地骨皮、白芍、莲子青心、牡蛎、龙齿、生地、朱砂安神丸三钱。另用五倍子末乳汁调，涂脐中，膏药掩。一剂即无汗矣。|