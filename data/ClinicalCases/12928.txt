0601
戴毓林三令爱年五岁，三月出麻初愈，尚未复元。四月中旬，又复出痘且稠，审身无完肤，颜色淡白，不能灌浆。医犹用清凉解毒，渐致浑身手足俱冷，大便泻泄，目闭无神，不知人事。九日上弃而不治，已移置于别屋中，乃延予试观之，予曰：“尚有生机，此系虚寒之症。药复误用寒凉，故致危殆，”毓林曰：“出麻时，因其热极，叠用芩连石膏之类，无剂无之，今者或仍是热否？”予曰：“正乃麻时寒凉太过，伤其中气耳，中气既虚，何由载毒而出？”予乃速用人参五钱肉桂一钱黄芪三钱，附子二钱，黑干姜二钱炙甘草一钱糯米三钱煎作大剂加入酒浆半杯，频频灌之，即熟睡。醒来又灌，灌至天明，手足渐温，痘有红晕。如此日服人|