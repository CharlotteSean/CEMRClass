0103
西门桥下温姓，壮热面油，脉洪舌绛，右臂红肿作痛。外科章某曰：“此流注也！”用温药桂枝、当归等。道生堂高君介绍先生诊视，已有一医用藤黄涂之，先生曰：“此系热毒，名曰火炎疽，用解毒剂。”是时神识尚清，既而胸前又多一红肿处，复延章医，仍谓流注。先生以为不然，决其热毒内走，势必毒陷神昏而死。至下午果暴殂。|