王砚香，通和坊。年五十三岁。脉寸关俱弱，两尺按之沉数。便血之症，延至八年，攻补温凉，无药不试，渐至面浮肢肿，恶食，艰步，神倦懒言，气息奄奄，势颇危殆。此肺胃之气下陷于阴，不能升举。经所谓阴虚而阳凑之也。仿东垣先生升阳法。|人参一钱炙黄芪一钱五分荆于术一钱五分归身一钱五分，炒黑炙升麻三分陈皮白七分白芍一钱五分，炒炙甘草五分地榆炭三钱槐米炭三钱荷叶炭三钱|又。血止食进，面浮渐消，精神稍振，惟食难运化，步履仍艰，早晨溏泄，寸关脉起，两尺沉缓。此肺胃之气虽升，脾阴已亏，湿热留恋，照前方去地榆、槐米，加熟地五钱，炒松牛膝一钱五分，炒薏米一两，煎汤代水。饭后开水服枳术丸三钱。|丸方：上西党参六两，人乳拌，饭上蒸晒大有黄芪四两，水炙黑于术三两，米泔水浸归身三两，酒洗土炒升麻八钱，淡蜜水炙柴胡六钱，醋炒北五味一钱，晒干研太白芍二两，炒大熟地四两，茅术一两煎汤拌炒怀山药三两破故纸二两，黑芝麻五钱拌炒，去麻橘白一两白扁豆二两，去皮柴衣胡桃三两，黑芝麻拌炒，去麻荷叶炭三两，淡蜜水炙侧柏叶炭一两五钱茯神三两羊胫骨炭三两宣木瓜一两，酒炒炙甘草一两黄精二两，蜜炒冬令加炮姜炭五钱|上药治末，用肥玉竹八两、合欢皮八两、薏苡米四两熬浓膏，捣丸，桐子大，每空心，姜枣汤送四钱。|门人问曰：阴虚阳陷，法用升提，前医亦有用补中益气而不效者，何也？余曰：前此用之过早，且方内人参只用数分，又未照顾阴分。薛立斋云：阴虚者未可升阳，不得已，必加入和阴之品。前医遵用古方，故服之无效。李士材云：用古方治今病，臂如折旧屋、架新梁，不施斧凿，焉能合成，旨哉斯言也。|