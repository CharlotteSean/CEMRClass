0000
予友朱谷堂，寒士也。如君孕八个月，患|痢，虽不犯大黄、槟榔，然皆厚朴、枳壳、蒌|仁、麻仁通套药，并非遵古治孕痢法。黄昏邀|余治，正在腰腹大痛，势欲作产，谷堂手足无|措。予诊脉浮大而舌净，今胎动，一产即母子|皆伤。因忆《景岳全书》内有治孕痢欲产，用|当归补血法，用蜜炙绵芪一两，炒当归三钱，炒|糯米一合。幸药铺不远，予为之扇火，速煎下|咽，逾时痛止。再诊关尺尚大，恐五更乃产，令|再一剂，五更服之。次日午刻，谷堂至，称医|为仙，五更果大痛，下咽痛止。以此方为妙，又服一剂矣。予谓中病即止，过剂即属兜塞，此痢胎前不能愈矣！果产后大作水泻，又邀予。予|以痢为水泻，为将愈，毋须诊，授以五芩散即|愈。|