0002
李景林督办子。初起寒热往来，继则大便溏泄，次数甚多，腹痛隐隐，里急后重，纳谷衰少，泛泛呕恶，汗多肢冷，舌苔灰腻而黄，口干不多饮，面色萎黄，腿足浮肿，脉象左部弦小而数，右部濡数无力。此乃少阳之邪，陷入太阴，脾不健运，清气下陷，湿浊郁于曲肠。颇虑正不胜邪，致生虚脱之变。仲圣云：里重于表者，先治其里，缓治其标。姑拟理中汤加减，温运太阴而化湿浊，尚希明正。    炒潞党参二钱熟附片八分土炒于术二钱云茯苓三钱仙半夏二钱陈广皮一钱炮姜炭五分炙粟壳二钱六神曲三钱带壳砂仁八分炒谷麦芽各三钱戊已丸包，一钱二分灶心黄土四钱，荷叶包煎    二诊：初起寒热往来，继则大便溏泄，次数甚多，腹内响鸣，肛门坠胀，纳谷减少，口干不多饮，面色萎黄，腿足浮肿，舌苔薄腻而黄，脉象左弦小右濡滑无力。此乃少阳之邪，陷入太阴，脾不健运，清气下陷，湿浊不化。还虑正气不支，致生变迁。再宜温运太阴而化湿浊；佐入分利，利小便正所以实大肠也。尚希督帅裁政。    炒潞党参二钱熟附子块一钱炮姜炭六分六神曲三钱炒怀药三钱云猪苓各三钱陈广皮一钱炒车前子三钱土炒于术二钱仙半夏二钱大腹皮二钱香连丸包，钱半炙粟壳三钱灶心黄土包，四钱|