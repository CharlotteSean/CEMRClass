张荣堂君，年八十二岁。住北门。|病名：冬温肺炎。|原因：素有风病颤震，新感冬温，痰热内蕴，病起八日，温邪由肺逆传心包。|证候：壮热渴欲，神昏谵语，溲短刺痛，咳嗽气促，痰白韧不爽，颧鼻色赤。|诊断：脉洪数，舌绛干糙，苔黑裂纹，痰热蒙蔽清窍，津液被灼肺炎。|疗法：用清肺生津，泄热化痰法。|处方：鲜石斛三钱鲜生地四钱玄参八钱知母三钱水芦根八钱去节天花粉八钱炙甘草一钱桑叶三钱原麦冬三钱枇杷叶露一两冲牛蒡子三钱|次诊：十月十八日。脉象滑大，舌红苔焦黑。咳痰气促，神识稍清，小溲刺痛，耳聋，素有风疾颤震，本虚邪实，用熄风清热化痰法。|次方：玄参八钱原麦冬三钱淡豆豉三钱鲜生地五钱黄芩三钱生牡蛎八钱化龙骨四钱鲜石斛三钱天花粉三钱牛蒡子三钱生白芍五钱|三诊：十月二十日。服药之后，身热已退，耳窍稍聪，神识忽明忽昧，咳痰胶韧，溲赤便闭。脉缓，舌红苔焦黑，用泻白散清化热痰。|三方：桑白皮三钱地骨皮三钱川贝二钱叭杏仁三钱炙甘草一钱鲜石菖蒲一钱天花粉三钱白薇三钱牛蒡子三钱全瓜蒌五钱|效果：服后便解，痰化神清，舌润停药，饮淡竹沥渐痊。|炳按：舌绛干糙，苔黑裂纹，宜清营滋液以泄热熄风，龙骨、豆豉性燥，宜易生鳖甲、生龟板、白薇为妥。|