温。脾土虚陷，湿热下注于奇经，则带下不止。病经数载，髓液均伤，腰脊酸楚，内热形寒，皆由乎此。刻诊脉象左手带数，右部虚软；少腹瘕撑脘腹，气闷作痛；癸水参差不期，又属肝脾不调，营气损窒之象。总之，肝肾奇脉，均因病久而虚；而脾胃气机，又因肝气不和而窒。愈延愈虚，势且渐入营损之途。刻下急当和畅肝脾，冀其痛止纳旺，再议调补下焦。|归身炒黑东白芍吴萸煎汁，拌炒炒丹皮稆豆衣煨木香砂仁盐水炒连皮苓菟丝饼制香附於术牡蛎刺蒺藜谷麦芽香橼皮|二诊：带脉属脾，土虚湿陷者，每致带下不止。久则奇经髓液下注，故八脉均亏。况肝气不畅，则营气不调，而脾土愈困。刻诊脉象渐和，而瘕气不化。拟方和肝培脾，调固奇经。|於术土炒归身蒸熟炒黑东白芍吴萸煎汁，拌炒川断酒炒山药土炒菟丝饼茯苓杞子蒸炒车前子盐水炒潼蒺藜刺蒺藜春砂仁盐水炒制香附醋炒煨木香丹皮炭上药为末，用大生地煎浓膏，打糊为丸。/|