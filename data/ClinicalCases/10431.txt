0300
陈。经行作呕，血虚肝旺也。呕止而腹中结块，经事四、五月不来，当脐跳动，疑为有孕。恐其不然，想由瘀凝气聚与痰涎互结成块耳。《内经》肠覃、石瘕二证，状如怀子，病根皆在乎血。虽不敢大攻，当气血兼理，仿妇科正元散法。|党参白术川芎茯苓陈皮半夏当归砂仁木香枳壳香附|有无孕，最难辨别。此症断乎非孕。服此二十余帖，至八九月而经始行。/|