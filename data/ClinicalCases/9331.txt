0100
朱冠生，年四十，无锡。脾胃湿热素盛之体，尤喜杜康，中气更伤，近患口唇碎腐而痒，层出不已，午晚潮热，大便溏薄，外症名曰燕窝疮，患进虑其便溏，告以湿热留于脾胃，不可因便溏而止泄，宜分利水道，以化湿热。|绵茵陈姜半夏平胃丸包鸡距子白藓皮生熟苡仁各三钱酒炒防己广藿梗丝瓜络各钱半|二诊：投分泄之剂，便溏已减，小溲亦多，色黄赤，口唇燕窝疮，痒势已平，碎腐处，亦渐收干，拟仍前意立方。|制川朴八分制苍术粉葛根各一钱绵茵陈生熟苡仁黑山栀福泽泻各三钱新会皮炒广藿香各钱半淡竹叶二钱|本证始末：朱君系大中华橡胶厂职员，平日素喜曲叶，所以湿热特重，此症虽是极普通，照本书规例，不应采入，不过余初诊之时，脉按之沉弦，而苔白腻，凭苔及大便溏，似未可用凉，凭脉之沉弦，知其内有蕴热，此即凭脉不凭苔之治法，更因病已月余，二方仅旬日即告痊愈，故亦选录及之，方意说明，已注于上不再赘。|