周子朝，患恶寒、头痛、发热，酷似伤寒，而兼心下痛胀。孟英脉之，右部沉滑，苔黄不渴，溲如苏木汁。先以葱豉汤加（山）栀、（黄）连、杏（仁）、贝（母）、蒌（仁）、橘（皮）为方，服后微汗，而不恶寒反恶热。虽汤饮略温，即气逆欲死。孟英曰：客邪解矣，清其痰热可也。予知母、花粉、杏（仁）、贝（母）、旋（覆）、滑（石）、（石）斛、橘（皮）、枇杷（叶）、茅根、芦根、地栗、海■等药，果吐胶痰甚多，而纳食渐复。惟动则欲喘。于肃上之中，佐以滋下为善后而瘥。|