0108
辽宁石某某，年三十二岁，于仲冬得小便不通证。|病因：晚饭之后，食梨一颗，至夜站岗又受寒过甚，遂致小便不通。|证候：病初得时，先入西医院治疗。西医治以引溺管小便通出，有顷小便复存蓄若干，西医又纳以橡皮引溺管，使久在其中有尿即通出。乃初虽稍利，继则小便仍不出，遂求为诊治。其脉弦细沉微，不足四至，自言下焦疼甚且凉甚，知其小便因受寒而凝滞也，斯当以温热之药通之。|处方：野党参五钱椒目五钱炒捣怀牛膝五钱乌附子三钱广肉桂三钱当归三钱干姜二钱小茴香二钱生明没药二钱威灵仙二钱甘草二钱|共煎一大盅，温服。|方解：方中之义，人参、灵仙并用，可治气虚小便不通。椒目与桂、附、干姜并用，可治因寒小便不通。又佐以当归、牛膝、茴香、没药、甘草诸药，或润而滑之，或引而下之，或辛香以透窍，或温通以开瘀，或和中以止疼，众药相济为功，自当随手奏效也。|效果：将药煎服一剂，小便通下，服至三剂，腹疼觉凉全愈，脉已复常。俾停服汤药，日用生硫黄钱许研细，分作两次服，以善其后。|说明：诸家本草，皆谓硫黄之性能使大便润小便长，用于此证，其暖而能通之性适与此证相宜也。|