0602
张某之小儿，发热咳嗽，吐泻。|紫苏一钱，法夏二钱，白术五钱，生姜五钱，桂枝二钱，防风二钱，甘葛一钱，枳壳一钱，青木香二钱，茯苓三钱，柴胡八分，沙参五钱。三付。|此两感证也。太阴为病，呕吐自利；太阳为病恶寒发热。此不言恶寒者，小儿未能自述也。脾虚者，咳嗽之本，外感则其标耳。夫两感证者，肾膀胱表里之经，或脾胃，或肝胆，同感于邪而病也。此症太阴太阳虽非表里，然土衰不能制水，反侮土而同病亦两感之类也。|参、术、云苓培土泄湿以治内；防、桂、紫苏祛风散寒以治外；补必有通，木香调气宣滞，佐参、术以治吐泻；生姜合防、桂则外散，合法半夏则温降肺胃，治吐与咳；人身清升浊降，此其常也。吐泻咳嗽则升降乱而清浊不分矣。土居中央，斡旋上下，实秉升降之权，故除参、术补中建极外，法夏、枳壳之降浊，甘葛、柴胡之升清，皆使命之职也。|两感证颇难治，故仲景书不立治法，而伤寒里急，下利清谷不止者，则先用不固表邪之四逆汤以救之，未尝表里并治也。后世虽有内温外散之方，然用不当，动关生死，苟非神而明之者，可轻试哉？|