庚戌三月，叶姓妇卧病垂危，其子来邀余诊，行色枪惶，口称某医已经诊治数日，称为不治。并求速往。视之果神色大衰，时出冷汗，手冷额冷，面色萎黄，心悸头晕，精神不支，脉息小弱。盖阳气大虚，亡阳在急之危候也。遂以四逆加人参汤，再加黄芪、白术、枣仁、白芍、红枣等，姜、附各用一钱五分，参、芪、术均用三钱，急煎与服。旋即汗止手温，神气亦转，能进米粥。原方去附子，稍轻其剂，接服三日全安。|