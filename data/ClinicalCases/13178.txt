0602
蒋小。初病太阳阳明为病，继则邪陷太阴，清浊混淆，身热无汗，腹满便泄，舌苔白腻，脉象濡数，防成慢惊。姑拟温经达邪，和中消滞。|熟附片五分炮姜炭三分生白术钱半云茯苓三钱细青皮一钱大腹皮二钱荆芥穗八分青防风八分粉葛根一钱藿香梗一钱焦查炭二钱象贝母三钱灶心黄土四钱，干荷叶包煎|二诊：昨投温经达邪和中消滞之剂，身热略减，未曾得汗，腹满泄泻，苔白腻，脉濡数。邪陷三阴，阴盛格阳，还虑生变，既见效机，仍守原意出入。|熟附片六分炮姜炭四分生白术钱半大腹皮二钱云茯苓三钱荆芥穗一钱青防风八分粉葛根八分焦查炭三钱象贝母三钱银柴胡一钱灶心黄土荷叶包煎，四钱|三诊：连投温经达邪和胃消滞之剂，腹满泄泻渐减，寒热退而未清，咳嗽痰多。三阴之邪有外达之势，再守原意出入。|熟附片六分炮姜炭四分生白术钱半嫩前胡钱半赤茯苓三钱细青皮一钱大腹皮二钱象贝母三钱焦查炭二钱苦桔梗一钱粉葛根一钱银柴胡一钱灶心黄土四钱，干荷叶包煎|