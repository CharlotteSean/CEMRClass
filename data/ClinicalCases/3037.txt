高年阳虚。咳嗽经年未愈，痰作黄色，结成顽块，常阻滞胸膈间，尽力始得吐出。此虚阳上冲，煎熬津液，故结为黄浊老痰。今索阅诸方，前医徒用消痰清肺之品，安能奏效？岂知年老孤阳用事，元气多虚，气虚则痰盛，痰盛则气愈闭。若治痰而不兼理其气，非法也。宜补阳调气佐以化痰之剂，庶合方法，用六君加减治之。|人参五分炒白术三钱白茯苓二钱炙黄芪八分陈皮八分柴胡五分炒白芍三钱川贝母八分|诊得脉左细右虚，咳嗽日久，吸短如喘，肌表微热，形容渐致憔悴。虑成内损怯症，奈胃纳渐见减小，便亦带溏。若投以寒凉滋润之品，恐嗽疾未必能治，而脾胃先受损伤，岂云妥全？昔贤谓上损过脾，下损及胃，均称难治。自述近来背寒忽热，似应先理营卫为主。宗仲师元气受损，甘药调之之例，用建中加减法。|桂枝一钱白芍药三钱炙甘草八分炙黄芪一钱饴糖二钱加大枣三枚|同煎服。|