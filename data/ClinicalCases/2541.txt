胡衡，无锡县警察第三分所。脐以下痛，便解不爽，按摩针治均不应，脉沉细如伏，苔黄而掯。此干霍乱。由伏热挟酒湿内袭厥阴，而肠有燥屎。按其脐腹板硬，痛甚冷汗，有闭厥之势。疏川朴、苏梗、郁金、金铃、玄胡、两头尖、乌药、青皮、苁蓉、连皮槟、泽泻、路路通、瓜蒌仁。另玉枢丹五分，黑丑一钱，保赤丹一分，研服。外用葱、盐、麸皮、莱菔子、香附、小茴香等炒热，隔单衣熨之。服后溏解宿积，痛定脉起，左弦右数，苔化腹软。原方去末药，加正气丸善后而愈。|