0601
予长男之日五岁时，与幼甥同患痢疾。男素脾弱，痢起腹并不痛，痢下纯脓白色，中带蓝色，口气微冷。不用通利，即以六君子汤服之。甥痢纯红，遍身有风疹，用四顺清凉饮，加防风、柴胡两药。各器同炉煎，姻家误以男药与甥服之，风疹即隐，气喘促，睡鼾。予急以天保采薇汤与服，疹复出，喘止，仍用前汤数剂愈。此可见脾虚之极，不必清利，硬用补剂；热痢宜清，不可用补之一验也。|