0601
娄丽生令郎，年五岁，住本镇西市。|病名：时瘄夹斑。|原因：冬应寒而反温，瘄疫盛行，有瘄痘恶化发者，有瘄斑并发者。今感染疫气，而瘄与斑夹发。|症候：初起憎寒壮热，喷嚏流涕，腮红眼赤，咳嗽气急。继则蒸蒸内热，现形成片，并无头粒，色红带紫，神识烦躁，腹满便闭。|诊断：脉右洪盛而数，左三部沉实，舌鲜红带有紫光。诊毕，先有傅医在座，谓：近来出瘄夹痘者甚多，先宜透发，不可凉遏，方用升麻、葛根、荆芥、薄荷、牛蒡、蝉蜕、桔梗、甘草等味，予谓：一齐涌出，粒粒可数者，瘄也。颗粒分明，先稀后稠者，痘也。成片现形，或稀或密，或痒或麻，以手抚摩、平坦而无头粒者，斑也。病由吸受瘟毒犯肺则发瘄，入胃则发斑，必然之势也。|疗法：当以清营解毒，透瘄化斑为主治。病家极口赞成傅方，予遂不开方而出。|傅氏处方：升麻五分生葛根七分荆芥八分苏薄荷六分炒牛蒡钱半净蝉衣十只桔梗七分生甘草三分|次诊：据述服傅方一剂，身发大热，谵语发狂，扬手踯足，痰声如锯，气尤急促，不时昏晕，手足厥冷，脉两寸沉伏，关尺滑数，舌绛且干。此瘟毒胃热，上蒸于肺，痰随气上而|昏厥也。病势甚危，急用犀羚白虎汤，加紫雪西黄以挽救之。|次方：犀角汁五分，磨冲羚角片八分，先煎生石膏八钱，先煎白知母三钱生甘草四分紫雪四分西黄一争，二味和匀，药汤调下|三诊：服后，厥回神清，斑瘄透齐。惟咳喘痰多，便闭溺涩，脉甚滑数，按之沉实，舌降转红，中心现黄浊苔。此肺气为痰热所阻，不能下输大肠也。仍以清热降痰为治。|三方：生石膏八钱，先煎白知母三钱栝蒌仁四钱，杵竹沥半夏钱半济银花二钱青连翘三钱滚痰丸二钱拌滑石三钱，包煎|四诊：服后腹痛异常，即解燥粪十余枚。继则白痰稠积齐下，诸症大减，脉之滑数亦轻。遂于前方去丸药，加鲜生地五钱、鲜石斛三钱、雅梨汁两瓢冲。|五诊：热势复剧，气又喘急，甚至痰壅发厥。原方去二鲜，又加丸药。如是者二次，大便又下如胶漆者颇多，脉症渐和，险浪始息。改用竹石膏汤，甘凉濡润，充津液以搜余热。|五方：鲜竹叶三十片毛西参一钱竹沥半夏钱半青皮甘蔗两节生石膏四钱，先煎原麦冬一钱生甘草五分鲜白茅根六十支，去衣|效果：连进两剂，诸症渐瘥，胃能纳粥。后用鲜石斛三钱，煎汤代茶频饮，调养旬余而痊。|廉按；瘄因时疫而发，故谓之时瘄。其发虽由于瘟毒，传染多吸自口鼻，鼻通于肺，肺受瘟毒则发瘄，口通于胃，胃受瘟毒则发斑。正治之法，当以清营解毒，透瘄化斑为主，随症佐以他药，其大要也。奈病家无医药常识，反信用治瘄套方，直至变端蜂起，遂聚服大剂凉解，近世俗见，大抵世皆然，幸而犀羚白虎汤加紫雪西黄挽救着力，第三方白虎合小陷胸加减合滚痰丸跟踵急进，始得转危为安。可见瘟毒势重者，清瘟败毒之药，亦不得不重用也，孙氏千金言曰：胆欲大而心欲细。斯言也，不但|