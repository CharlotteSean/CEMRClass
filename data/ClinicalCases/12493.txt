0600
高某之孙，初生十五六日，鼻塞，不食乳，口热。|桔梗一钱银花五钱柴胡八分枯芩八分白术五钱连翘三钱花粉一钱生姜三钱杏仁三钱防风二钱艾叶二钱桂枝二钱。|五付，服二付即痊愈。|此脾虚也，后天运化及四隅之交均在中土，中虚则健运不行故不食，心肺之气不降故口热、鼻塞。然不运为虚而不降则为实，实者宜泻而虚则宜补，经所谓有者无者均宜求之者也。|夫脾之所以不能健运者，火不生土，阳虚而湿盛也。《脏气法时论》曰：脾苦湿，急食苦以燥之。故用苦甘温之白术以燥其湿而补其虚。上焦为阳，心肺不降则阳壅而生热，故开以桔梗，降以杏仁，散以柴胡、生姜、防风、桂枝，清以银花、黄芩、连翘、花粉，共以泻上焦之实而成交泰之功，如此则天气下降，土驼于中，诸病皆可已矣。然肾主纳气，为肺之归，热在上则寒在下而肺气不归，此鼻塞之又一因也，故用艾叶散下焦之寒以归之，而收全治之效。《五常政大论》曰“病在上取之下”者此也。|《通评虚实论》曰：气逆者足寒也。夫足寒则气逆，气逆则火上克金而肺实，火不生土而脾虚。乳子调护不慎，足膝袒露或下体冷湿，未有不病此者也。而乳母阳虚湿盛亦有传者。|