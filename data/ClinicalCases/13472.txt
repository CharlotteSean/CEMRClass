抗日战争时，予僻处山岩，一日傍晚，有彭姓少妇来请出诊曰，病孩惊厥已三日，音哑鼻煽不知人，遂与同往。至则见病孩僵卧床上，目正圆，赤筋暴露，舌上无津，干缩，皮肤炕熯，郁热蒸蒸，询知发热八、九日，三日前狂谵，续变晕厥，诊脉弦劲。予曰：热入心包，风阳上巅，心脑同遭震撼，液为火蚀，窍为邪蔽，病已濒险。拟方润液救津，撤热散结，宁心透络，回苏醒窍，用鲜生地一两，元参心四钱，连翘心、连心麦冬各三钱，莲子青心七分，卷心竹叶四十片，苦百合四钱，犀角八分磨汁，冲服。鲜苇茎三两，煮水煎药，分二次化服至宝丹一粒，当晚一剂，明日晨午一剂，下午复诊，病无进退，询知多日未大便，仍用煎剂，改至宝一粒为碧雪二钱，二次化服。越日再诊，得大便一次，皮肤微似汗，眼活动，半有知觉，惟不语，仍以前药，再化服至宝一粒，翌日厥回神清，知呼饮，后以清宫、清络、生脉、复脉|