0602
戚幼，二岁，横林人。四月十三日。断乳太早，胃实脾虚，喜食香甘之品，以致腹膨且硬，青筋暴露，形神羸瘦，大便时溏时坚，尿若米泔，腹痛作止无定。盖小儿脏腑娇嫩，精气未充，耗伤脾胃，已成疳积，治宜健脾和胃、导滞化虫。|炙蟾皮一钱五分槟榔三钱枳实一钱五分使君子三钱雷丸二钱川朴八分焦山楂三钱炙内金一钱五分砂仁五分炒于术一钱五分广青皮各一钱五分三剂|复诊：投以导滞和化，药后下酱粪胶固，稠腻不堪，秽臭异常，腹膨渐松，按之已软，是佳兆也。为今之计，仍当调和脾胃，稍佐扶正。|太子参三钱炒枳壳一钱五分半夏一钱五分广皮一钱云茯苓三钱淮山药三钱焦山楂三钱炙内金一钱五分香谷芽四钱春砂仁五分|此症先天充沛，后天失调而已。即作脾胃论治，用先攻后补之法。|