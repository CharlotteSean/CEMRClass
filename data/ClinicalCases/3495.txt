0001
冯士标君，年二十岁。十月二十四日诊。|病名：寒咳嗽。|原因：脾肾阳气衰弱，感寒咳嗽。前医过施凉腻，如沙参、麦冬、川贝之类，阴凝不化，变成寒饮。|证候：畏寒咳嗽，痰粘带血，面部浮肿。耳窍失聪，鼻塞不闻香臭。|诊断：脉象迟细，舌红。阳虚误药成饮也。|疗法：用温药开肺化饮。|处方：炙麻黄一钱桂枝一钱苦杏仁三钱炙甘草一钱茯苓三钱制半夏三钱五味子一钱干姜一钱炒白芍三钱橘红一钱紫苑三钱旋复花三钱包煎|次诊：十月二十六日。咳痰黄白，头痛，面部浮肿，腰间发冷，左脉弦，右脉缓，舌淡红。元阳不足，寒饮为患，再宗前法，更进一步。|次方：桂枝一钱茯苓三钱炒白术三钱炙甘草一钱苦杏仁四钱制半夏三钱厚附子二钱干姜一钱五味子一钱炒白芍三钱吴茱萸一钱|三诊：十月廿八日。两耳失聪，头部眩痛，腰间冷气上升，痰从鼻孔而来。脉象软缓，舌红。拟温补肺脾肾。|三方：炙黄芪四钱桂枝一钱炒白芍三钱炙甘草一钱茯苓三钱厚附子二钱款冬花三钱干姜一钱炒白术三钱制半夏三钱陈皮一钱五味子一钱|四诊：十一月五日。咳痊痰多，鼻嗅已知香臭，耳窍聪明，面肿已退，腰暖不冷，微觉酸楚。脉象缓和，舌苔白腻。寒饮已化，宗外台茯苓饮加减。|四方：西党参三钱炒白术四钱茯苓四钱枳实二钱干姜一钱炙甘草一钱制半夏三钱陈皮一钱生米仁四钱桂枝一钱苦杏仁三钱|效果：服茯苓饮，痰化病愈。|炳按：肺寒咳嗽，当温肺气以达窍，温则气行，而液不为痰矣。|