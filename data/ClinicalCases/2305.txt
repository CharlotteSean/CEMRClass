0000
No Doctor Name|故友麓庵朱兄夫人，公范母也。口吐痰涎，腹中绞痛，医治沉逆，六日不愈，延余诊之。左脉微伏，余曰：“痧也。”令刮之少安，用药不服。次日，复昏沉大痛，举家惊惶，亲戚填门，复延余。刺左中指一针，出毒血，兼令刮痧不愈。用降香桃花散，冲砂仁汤，微冷送下，并用防风散痧汤，加山豆根、茜草、丹参、金银花、山楂、卜子，稍冷服而安。|