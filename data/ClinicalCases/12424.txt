0503
张雪梅小孙，女上、下牙龈碎烂，此名牙疳，阳明之热走入牙床之络，当以大剂治之：磨犀角三分，生石膏一两五钱，生大黄三钱，丹皮三钱，知母三钱，丝瓜络三钱，人中黄一钱，鲜竹叶三十斤，芦根二两，升麻三分，绿豆三钱，鲜生地一两，荷叶一角。另赠以赤霜散加冰片，西黄搽牙。服药后，泄泻二次，腐肉去，已见新肉。仍用清解之法，前方加川连、忍冬藤、黑山栀，去鲜地、升麻、竹叶，生军易熟军，外搽绿枣丹加冰片而愈。|