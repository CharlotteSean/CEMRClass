0001
陈男。初诊：丰伟之体，正气素弱，痰湿自然内胜。先患痔血，阴血内伤，近则咳嗽痰多，频泛涎沫，脘闷嗳气，甚则肢体拘急，语言带謇，便下艰涩，诊得脉象细缓而滑，验苔满腻淡黄。合参症因苔脉，尚属积湿生痰，失于宣达，络气因之痹阻显然可知也。昔人有厚者为痰，薄者为饮之说，今积痰尚盛，三焦流行之气乖失常度。目前治法，计维涤痰理气，冀其痰豁气调而少变迁。|旋复梗仙半夏菖蒲炒陈皮广郁金滁菊全瓜蒌川贝母炒枳壳姜竹茹光杏仁钩藤|二诊：进理肺化痰之剂，咯痰渐豁，痞闷抽痛亦得递舒，而纳呆寐少，时或嗳气，脉缓滑，苔薄糙。气分尚有留痰，再拟前法增减治之。|杏仁川贝制半夏菖蒲橘红旋复梗蛤壳钩藤女贞子滁菊辰茯神|三诊：举动气逆为中气之虚，气虚则聚湿而酿为痰饮，脘痞渐舒而易于作嗳，纳呆苔糙，脉来细滑，留痰虽得递楚而未净，再拟清疏化理为治。|潞党参炒白芍法半夏新会皮云苓米仁旋复梗蛤壳川贝母谷芽厚朴|