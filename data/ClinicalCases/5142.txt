朱道人，年六十余，患淋，遍服利水药不效。予思年高气弱，不能运化，兼以暑热，故尔。遂以补中益气汤加牛膝、车前、赤苓、泽泻等，一服，随出瘀血半碗，时人已皆不知其为血淋也。及见出血，道士张伯传以为予药所致，归罪于予。予云：“用补药下血，此系佳兆。”彼以为不然。令道人回家调治，恐死累己。未半月康强如故而至矣。|