0000
病者：王春台夫人钱氏，年五十，住武昌武胜门外，一马路王福康药室。|病因：伤暑，自服苏叶、薄荷、银花、连翘、桑菊之类不效。|症候：汗微出，鼻流清涕，微热如疟。|诊断：脉浮而弱，愚曰，此伤风露之邪，即李士材所谓阴暑是也。|疗法：春台云，予已预拟一方，未识意见相同否。愚曰，宜用加味香薷饮。春台笑云，所见皆同，请立方以合之。|处方：白扁豆三钱，杏仁、藿梗各二钱五、香薷、云苓、腹皮、黄芩、滑石、苍术各二钱，厚朴、蔻仁各一钱五，甘草一钱。|效果：方既成，春台即出原拟之方示愚，其方药与愚均同，且去不敢自信，请愚就正耳，盖愚方中多苏叶，彼方中多腹皮。彼云，苏叶前已服过，宜去苏叶加腹皮为佳。愚曰，妙极，服药一剂而愈。|越数日愚长女陈门，亦病暑热，便结腹痛，服承气汤得泻二、三次，徐见口渴喜冷，与西瓜食之，则又变化为阴暑，恶风微汗，神倦呕恶，泻则气闭，似与霍乱仿佛，知是西瓜冷滞，阴湿内凝，细思前与王夫人之阴暑暗合，乃与商之王君，即照前方发药一剂，另加苍术二钱，果一服皮肤现红块而愈，王君热心如此，真快人也。|理论：薛一瓢曰，感受暑月阴寒之气者，名曰阴暑，阴寒外郁，故头痛而恶寒。阳气被遏，故蒸蒸烦燥而口渴，暑必兼湿，故自汗。内干太阴，则吐利，故用香薷之辛温，以散阴寒而发越阳气。厚朴之苦温，除湿邪而通行滞气，扁豆之甘淡，消暑湿而调和中气，尚无恶寒头痛之外症，即无取香薷之辛温走窜，无腹痛吐利之里症，无取厚朴、扁豆之疏滞和中矣，雍按，此香薷饮备用之原则也。|方论：是症主以香薷饮，加云苓、滑石以利湿，苍术、杏仁、藿香以助扁豆、厚术之和中气而散阴寒，独取一味黄芩以清湿中之热，兼以制诸药之燥，此合四味五物而加减者也。|