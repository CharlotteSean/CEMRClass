小产后奇经八脉交损，气冲，内有结瘕。病已逡巡半载，肌肉消瘦，食入脘腹觉痛，内热咯痰见血。明是产后阴分已虚，阴虚必生内热，|经有明训。乃医者误以有形之故，多从瘀血例|治，攻之消之清之，纯是一派苦辛。药既无中|病情，反致伤及胃气，重犯虚虚之戒，渐至延|成蓐劳。日来食渐减少，气逆心烦尤甚，防其|反复增剧，治属棘手之症。拟先两和肝胃为法，|俟能加谷，庶几可图。|当归身一钱紫石英五钱枸杞子三钱，炒|柏子仁三钱白茯神一钱五分沙苑蒺藜一钱|小茴香七分，炒|