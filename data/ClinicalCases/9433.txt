0102
湖北葛店，万姓妇女，患肺痈，病已危急，远道着人邀诊。入门后隔寝室尚远，即闻病者齁喘声，至病室，见其床侧置篾箕一具，内铺柴灰，上积病者所吐之五花脓痰厚半寸许，约计不止一菜碗。询问经过，据答吐如此脓痰已一周矣。行近病塌，见其靠坐，面部微肿，眼珠外突，齁喘如曳锯，胸前拒按，烦郁胀闷，脉劲数，时或一止，参伍不调，断为肺痈，化脓穿溃，病已濒危。其族人杏林春药房陈某，深于医，曰：此病固险，然儿女幼，乏人教养，愿先生尽力求之。予思金匮有言：肺痈始萌可救，脓成则死。玩一“则”字，有急转直下意思。今吐脓血七日不死，或有一线生机；又思金匮主葶苈大枣泻肺汤，是肺痈将成，乘其未集，今脓已成，原方不适宜，因又取千金苇茎汤合裁加减，拟方：苦葶苈六钱，苡仁五钱，瓜瓣八一，桃仁三钱，鲜竹沥八钱，鲜苇茎半斤熬水煎药，三日进三服，胸痛渐松，齁喘渐缓，痰浊渐稀，原方加减，嘱再服三剂。服药病机又再减缓，仍宗前方，加重其制，又日服二剂。约半月，齁喘始止，脓血始净，前后用葶苈约一斤半，始意不敢多用，不泻又服，出意料外，始终未腹泻。后以瓜贝养营汤、外台十味煎调摄收功。此病自起至愈，时仅两月，病愈后面色丰腴，皮肤润泽。此病出死入生得力前杨姓肺痿案之助益不少。不仅肺痿、肺痈，后治其他肺病，得此两案之益亦不鲜焉。|