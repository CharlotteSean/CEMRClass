曹君之外孙女，年四岁，身体强大，食量甚强，患身生红泡子痒甚，时咳嗽，目微红，流浊泪，口燥而渴，切其脉沉迟而紧，知有寒久伏于内，用麻黄附片细辛汤治之。服二、三剂，目红更剧，脉略出中部，仍迟紧，再服二剂，目红愈剧，血泪俱下，脉渐起浮部，犹有紧象，毫无躁象。又将原方加升麻、桂枝，甘草服之，目红全退，脉紧亦除，病遂全愈。可知治病不能凭其人身体之强弱，亦不能全凭外证，必须凭脉之动静，而后能决施治之方针也。|