0302
黄氏妇，年二十，妊娠三月，脉弱而呕，谓之恶阻，本脾胃虚弱之病。《大全》云：妊娠禀质怯弱，便有是症。法宜益脾和胃，与六君加白蔻，竹茹、姜汁、六剂而愈。|王氏妇，年十八，结缡仅三月，呕吐不能食，眩晕体倦，无寒热。请余脉之，两手脉皆细数，询得停经两月，忆《金匮》论怀孕六十日，当有此证，以恶阻病治之，用《千金》半夏茯苓汤加减，水煎服，一剂吐止，四剂全愈。后以此法治恶阻，良验。|上党参半夏茯苓旋复花橘红生姜甘草炒干生地捣汁冲服竹茹|如脉不见细数去生地，脉虚加白术、砂仁。|按：妊娠之脉，诸家之论固有至理，然皆有验有不验。余业医有年，专心究此，阅历多矣。尝见有甫受胎而脉即显呈于指下者，有半月一月后而见于脉者，有始终不见于脉者，有受孕后反见弦涩细数者，甚至有两脉反沉伏难寻者，古人所论亦不尽然也。以是知天下事皆不可以成迹拘也。予诊斯病，直未见孕脉，因询得停经两月，又无他病，以意会之，所谓医者，意也。|平素非博究医书，鲜不为细数脉起疑焉，能悟到病由恶阻，所治无不验，洵得于心者应之手。寿山|