0000
寿南兄，去冬感受寒邪，背脊恶寒，寒束其火，不得疏泄，流注于胸胁之间，攻冲于胃，或痛，或不痛，寒热似疟。此冬令寒邪，至春发越，故为寒热也，误用参、芪、白术，闭其腠理，邪气内伏，故寒热虽止而不清，肺家则为咳嗽，脉息洪大而弦，此内火郁而不舒，理宜豁痰理气疏肝之药治之。连进数剂，自然痊愈矣。|柴胡茯苓甘草枳壳半夏青皮广皮山栀香附前胡加姜煎|