郭。伏温内发，三阳受病：形寒壮热，有汗不解，小便梗痛，太阳病也；寒热往来，每日数次，目眩头痛，少阳病也；舌苔中一块干燥起刺，根苔带浊，腹痛拒按，阳明病也。惟口渴便闭，积热燔灼，胃津已伤，而湿热尚未化尽。三阳之病，阳明为重。拟方先从阳明清泄，二经兼参可也。|川朴川石斛知母黑山栀鲜生地豆豉打锦纹枳实木通茅根|二诊：原方去大黄，加郁金、菖蒲。|孙。伏温之邪，深郁血分，外泄于肺，壮热七八日无汗，咳嗽气促，胁痛吐血。幸大便屡出瘀黑紫水，其血分郁邪得有外达之势。所嫌舌质深绛而嫩，脉象细数不畅，时有谵语。恐其内陷厥阴，有痉蒙之险；上烁肺金，有喘逆之变。当清营透邪，清降肺金，冀其透达为幸。|鲜生地豆豉打丹皮沙参紫蛤壳金银花赤芍川贝郁金淡芩苡仁杏仁蘆根茅根肉|