0006
某右。初诊：诊脉右虚左小弦，面色黄少华采，左胁肋痛，五六年未愈，服旋复花汤不应，用参、归、熟地、桂、芍、炙草，服之大痛，转金铃、半夏、桃仁、延胡、茯苓，大吐大痛兼作。凡久恙必入络，肝络久病，悬饮流入胃络，致痛不已，议太阳阳明开阖方法。|茯苓炙草桂枝煨姜南枣人参|二诊：服苦药痛呕，可知胃虚，以参苓阖阳明，用草桂开太阳并辛香入络，用姜枣通营卫，生姜恐伐肝，故取煨以护元气而微开饮气也。前方服之痛止，议丸方。|人参半夏川椒茯苓桂枝煨姜南枣汤丸|