周男。呛咳有年，肺络已伤，屡次失血，咽痛音嘶，痰鸣咯之难出，内热自汗，脉细数。症现一派传尸痨瘵之象，图治不易。|北沙参三钱生诃子肉一钱五分大麦冬二钱五味子七分川贝母一钱五分冬桑叶一钱五分炙乌梅一钱肥玉竹四钱白桔梗一钱淮山药三钱，炒枇杷叶三钱，去毛炙凤凰衣一钱五分|二诊：咽痛虽减，音嘶如故，呛咳痰鸣，咯之难出，潮热自汗，屡次失血，脉细数，舌红。肺络大伤，肾阴复损，金水不相生，虚阳上灼，入怯已深，图治不易。|北沙参四钱大麦冬二钱五味子七分大熟地四钱，蛤粉炒马勃八分白桔梗一钱乌玄参三钱川贝母一钱五分肥玉竹四钱叭杏仁三钱榧子肉二钱|注：另嘱吃独瓤大蒜头，炖加麻油冰糖。又嘱吃榧子肉。|三诊：日来咽痛潮热虽减，而音嘶如故，呛咳痰鸣，屡次失血，今又腹痛便溏，脉细数无力，舌赤如朱。肺脾肾三经大亏，虚阳内灼，入怯已深，收效不易耳。|北沙参四钱生诃子肉一钱五分五味子八分大麦冬二钱川贝母一钱五分白桔梗一钱大熟地五钱，蛤粉炒冬桑叶一钱五分肥玉竹五钱炙乌梅一钱榧子肉二钱凤凰衣一钱五分|膏方：以上方加紫河车三两酒洗净莲子五两川百合三两淮山药三两大杏仁三两|