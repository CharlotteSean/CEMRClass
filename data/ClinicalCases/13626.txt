陈右，十五岁，潮州。先天不足，心、脾、肾三脏交亏，潮热骨蒸，咳嗽盗汗，大便溏薄，胃呆纳少。脉弦滑数大，面色青晦。以上诸是肺病忌欵病已年余，服药无效。经汝迭进建中归脾法出入，诸症均已减退。近因霉雨兼旬，心中郁闷，诸症又作，较前略轻。瑞拟大建中法加减之。|杭白芍三钱上桂心二分，同炒，土炒潞党参淮山药人乳拌淮小麦野山于术绵黄芪土炒山萸肉冬瓜子各三钱炙甘草八分津红枣三全带心莲子七粒|本证始末：此症由河南路时和首饰号经理廖景濂君介绍余治。此方共服二十剂后，诸症均愈。面庞亦胖而有华色。复诊，为之稍予清养，痊愈。此症前后共诊八次，此案为第七次方也。同时，治南市大码头谢慎余君之幼女，年已十八，停经不至，用四物加丹参、党参、白术、甘草等数剂，不通经而经自通矣。于是知童女之停经，万不可通，戒之戒之。|方义说明，《内经》白：二阳之病发心脾，在女子为不月。上述之症，真是二阳之病，有不得隐曲者。前医见咳而治肺，见经闭而通经，见潮热而用紫芩，见溏薄而用止涩，以刻舟求剑之法，所以愈治愈危。此方根据心脾隐曲之治。故用大建中合归脾六味丸三方，随症情变化增减出入治之，所以见效，阅者当细味之。|