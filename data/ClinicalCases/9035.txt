汤氏。脚气宿恙，不离湿热，恰逢梅夏，阴雨溽蒸。舌痕灰黄，食少不饥，药忌浊腻，脾恶湿也。再以衰年肝肾脉虚，寒热，足肿带下，腰痛季胁，自左注右，不能侧卧，乃阳维带脉兼病，治从络脉，佐理脾阳。仿古饮子法，浊药清投。熟地炭钱半、沙苑子盐水炒、杞子焙。各二钱、牛膝酒炒炭、归须酒拌，各一钱、砂仁壳入分、茯苓、薏苡、生杜仲、桑寄生、续断各二钱、糯稻根须两半。一剂痛止，再剂食进，多服并脚气不数发。|