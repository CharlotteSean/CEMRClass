0002
蒋怀劬，年六十。素吐白沫，已数十年矣。忽喉中有噎意，以白予。曰；此脾胃虚寒也，宜用人参调补中气，彼辞以贫窭，自将白糖齑汁熬化含吐。及六、七日，则溏泄，日五、六次，神亦劳倦，食亦不贪。延视之，六脉皆二至，来三、五至则止，如雀啄之状。此元气大虚，不能嘘吸周回耳。用六君子加肉桂四分、吴萸二分、干姜二分。二剂，则脉连续而不止。又二剂，反加浮洪粗大，数七、八至，发热、口碎、舌碎，乃虚阳上越之证，予思之，脉已犯难治之例，且吐沫不止，肾水泛，脾虚失统也。用缺，病亦稍退。稍劳即复，服数剂复减，再劳又如故。至两三月后，药亦不受，亦不效，五、六日而殁。先贤云：粗大之脉难治。书此以证之。|