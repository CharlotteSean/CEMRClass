马姓女年三十岁，今年七月患暑病。初由幼科某君诊治，用青蒿、六一散、栝楼、贝母等药三剂，又用大黄等药二剂，大便虽通，而病不退。幼科仍主张用大黄，病家不敢从，乃延予治。病人午后发热，胸闷不舒，口燥溲热，膈间热较他处为甚，舌苔黄薄有裂痕，脉滑兼数。盖暑湿蕴伏，肺胃病在上焦，攻下只通肠胃，与肺无涉也。治宜轻清开化上焦，则病自愈。拟方用杏仁、沙参、贝母、蒌皮各二钱，桔梗一钱，石菖蒲六分，佩兰一钱五分，连翘三钱，黄芩、麦冬各二钱，鲜石斛三钱，枇杷叶一片，煎服。明日复诊，述昨药服后，夜间能睡，热通，胸闷亦除。但觉饥而欲食耳。遂以原方去菖蒲、蒌、贝、桔梗、黄芩、杏仁，加丝瓜络、天花粉、甘草，两剂而安。凡病在上焦，皆不可用重药。叶天士言之最详。此即|