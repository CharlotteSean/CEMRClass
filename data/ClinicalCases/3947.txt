恒氏，二十七岁。初因大惊，肝气厥逆，呕吐频仍；后因误补，大呕不止，呕即避人，以剪刀自刎，渐至粒米不下，体瘦如柴，奄奄一息，仍不时干呕，四肢如冰，后事俱备，脉弦如丝而劲。与乌梅丸法。|辽参三钱川椒炭四钱吴萸泡淡，三钱半夏四钱姜汁三匙川连姜炒，二钱云苓块五钱乌梅去核，五钱黄芩炭一钱|服二帖而进米饮，服四帖而食粥，七帖后全愈。后以两和肝胃到底而大安。|以上出自《吴鞠通医案》|癸亥三月二十日，金，六十八岁。旧有痰饮，或发呕吐，仍系痰饮见症。医者不识，乃用苦寒坚阴，无怪乎无可存之物矣。议食入则吐是无火例。|淡吴萸五钱半夏八钱淡干姜五钱生薏仁六钱广皮三钱生姜汁每次冲三匙水五杯，煮二杯，分二次服，渣再煮一杯服。|廿三日：前方业已见效，但脉迟紧，与通养胃阳。|人参一钱五分淡吴萸三钱半夏三钱生薏仁三钱茯苓二钱生姜五片不拘帖。|辛卯五月廿八日，喻，六十一岁。肝郁停痰呕吐百余日，治不如法，肝未愈而胃大伤。议与苦辛以伐肝，甘淡以养胃阳。|姜半夏五钱人参三钱淡吴萸三钱云苓五钱川椒炭四钱炒川连五钱生姜汁三匙冲煮三杯，分三次服。|六月初四日：于前方内减川椒炭一钱、淡吴萸一钱，加：旋复花新绛纱包，三钱香附三钱姜半夏一钱|初六日：肝木横穿土位，呕逆百余日不止，与苦辛伐肝，用甘淡养胃阳，已见大效。俟胁下丝毫不胀，用此方镇肝逆，养肝阴，补中阳。性情之病，胸中须海阔天空，以迓天和。|代赭石八钱人参三钱姜半夏六钱云苓块六钱炙甘草三钱旋复花三钱，包煎生姜三钱|煮三杯，分三次服。|