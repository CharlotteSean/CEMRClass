武昌张某之女，年四岁，患麻甚重，业经收靨，月余身热不退，午后转剧，状如蒸潮，辟辟燥咳，音瘄鼻煽，目无神光，口角及舌尖舌边，部分蚀烂，肌肉消脱，腹胀而泻，瘦瘪夹肿，神识恍惚，奄奄不支，此为麻坏证。其医数诊无效，邀予往诊，见如上状。予曰：毒火蒸逼，内陷内搏，麻不怕前半重，只怕后半逆，心液竭，肺阴亡，胃气坏，证已造极。查此病已历月余，外治过时，不成问题，正治清血解毒，杀虫除疳，救治，惟护中气，保留基础，倘中气败绝不能载药，仓扁何能为力，病极若斯，参、术、姜、半必不能容，惟甘淡平缓清涩，变堵塞为调护，庶可受纳。拟方：百合、百部各三钱，苡仁、石莲、藕节、陈仓米各四钱、青木香三钱，干蟾头（研开）、獭肝（研开）各四分，前七味同煎，冲服二末，随病机加减调护。二星期泻止胀减，勉可进食。改方：白薇百合各三钱，干生地六钱，胡黄连六分，百部根、地骨皮、青木香各三钱，熊胆二分，獭肝四分，前七味同煎，冲服三末，复随病机加减斡旋。又二星期热减神清，食欲渐加，前方生地改为鲜生地一两，去熊胆、獭肝，仍用干蟾头四分，加知母、栝蒌根各三钱，后以生脉饮、琼玉膏、十|