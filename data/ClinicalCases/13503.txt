钱童。小儿水泄如注，既止之后，肢冷目陷，角弓反张，自汗溲少，口干舌灰，扪之无津，烦扰不能畅哭。热蕴于中，阳不分布，延有慢脾风之害。|姜川连四分川桂枝六分淡干姜三分大白芍一钱五分炒白术二钱炙甘草五分正滑石四钱炒麦芽四钱赤苓三钱灶土一两，荷叶包扎刺孔煎代水|二诊：昨进泻心汤加桂枝，肢冷随和，口渴及自汗亦减，舌苔灰黑亦略有津，惟仍角弓反张，两目深陷，入夜又忽肢冷。阳气郁遏，里热未清，仍属险候。|姜川连四分川桂枝六分正滑石四钱淡干姜三分炒麦芽四钱炙甘草五分酒子芩一钱五分姜半夏一钱五分新会皮一钱生姜一片|三诊：迭进泻心汤出入，肢冷已和，舌心黑色已退，惟烦扰未除，脉小数。此阳明寒热虽解，而宿痰未尽，阳气未和所致。|姜川连四分藿香一钱五分姜半夏一钱五分薄橘红一钱炒枳实一钱五分炒谷芽四钱正滑石五钱云苓三钱姜竹茹一钱五分姜汁三滴|