周养荪茂才，宁波，年四十余，已亥五月就诊。半月不寐，子夜三时略得眠，亦不酣。近数日中，左腹有气上冲，按之不止，冲至胸方散，顿觉周身牵引不舒。脉之，三部皆洪大。此冲气不纳，肝木甚亢，心肾因而不交。用金铃子、盐水炒香附、丹皮、山栀、朱茯神、炒枣仁、龟甲心、五味、磁石、牡蛎、珍珠母、生地、金器。服之，左腹上冲之气大定，惟虽得早寐，不能甚酣。前方去金铃子、香附、磁石、山栀，加入川连、大麦冬、夜交藤、焦秫米、竹沥、半夏，服之即能酣寐。按治病必求其本，治不寐有安神、潜肝、归脾、降胃，清肺、摄肾诸法，当辨证而施。|