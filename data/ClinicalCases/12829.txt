0601
钱桂桐之侄，童年，住坝桥。|病名：食积闷瘄。|原因：伏温发瘄，因食糯米面食，内郁而不出透，至九日始延余诊。|症候：身热七日，始见麻点，不出表，头面极少，手足冷，按其腹作痛，疹毒内攻，全夜不寐，舌绛，苔浮黄如糜，唇紫，此即麻疹阐注所谓食闭兼火闭症也。|疗法：宜治其积，其火方泄，痧立外透。用自制陆氏润字丸，先通里积，以治食闭。又遵缪仲醇清透参入温宣法，以治火闭。|处方：牛蒡子三钱，杵净蝉衣钱半青连翘三钱莱菔缨三钱苏薄荷一钱片郁金三钱玉泉散七钱浮萍一钱，同包鲜竹叶廿片西河柳钱半水芦笋尖五个鲜茅根二两，去心先用陆氏润字丸一钱开水送服。|外治方：以西河柳、樱桃核、艾叶、姜煎水，放盆熏足；后以吴萸、生矾末、鸡子白、烧酒捣敷足底，引火下趋，以治足厥。|次诊：询知润字丸仅服十粒，大便仍闭，全夜不寐，发狂起坐，气喘烦躁，扬手掷足如前，脉细如伏，苔变深黄，目封，痧点似回。此积横于中，里气不通，痰火不从外达，毒即内攻，有犯心逆肺之险。再用清透法以达邪，通血法以消积，先与润字丸二钱，督令研碎，开水服毕，方与开方。|次方：牛蒡子三钱，杵片郁金三钱蝉衣一钱地骷髅五钱枯黄苓二钱薄荷叶一钱苏丹参三钱连翘三钱生雅连七分鲜竹叶三十片黑山栀二钱赤芍二钱玉泉散九钱浮萍草钱半，同包木通一钱，辰砂拌芦茅根各二两另玳瑁七分西藏红花三分研细如霜，灯心汤下。代茶鲜茅根一两鲜元荽一钱鲜西河柳钱半水煎。|效果：服后，大便通解，痧疹齐透，布满一身，坏象如扫而痊。|说明：但以大黄起瘄，如方内开出，无论贫富，万不肯服。故必自制携用，乃方便之一术。|廉按：闷瘄由瘟毒郁闭，闷而不发，其症最急，但其所以闷而不发者，必有所因。或因寒闭，或因火闭，或因痰闭，或因食闭，，治必先其所因，伏其所主，而闭自开。开则闷瘄自透，病可转危为安。此案食闭兼火闭，方用汤丸并进，润字丸攻其食闭，汤药开其火闭，使里气通，表气自疏。表气疏，瘄自齐透，故坏象如扫而痊。|