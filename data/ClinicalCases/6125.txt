0005
某。酒性即升且热，醉酒太过，复当君火行令之时，心火肝阳，为之鼓动，致火风热尽行内闭，神昏口噤不语，甚则搐搦发痉。虽痉定而仍昏闭不省，手足杨掷，目赤颧红便闭。脉数弦大。火风热内炽，此厥证也，急险之至。急应泄热降火，兼通络窍。|羚羊片元参连翘川贝石菖蒲丹皮磨犀尖麦冬生甘草金汁上濂珠三分上西黄四厘西血珀三分，二味研磨蜜水调服|二诊：痉定而阴必伤。用潜阳法。|龟板石决明女贞子大白芍粉丹皮方诸水|三诊：厥阳已平，宜合中清养，以固徐复北沙参炒党参橘红茯苓左牡蛎盐水炒白蒺藜金石斛法半夏生谷芽|四诊：昏厥既平以后，阴分无不耗损，再咸以育阴降热。|黑玄参丹皮白蒺藜龟甲心左牡蛎盐水炒茯苓神橘红法半夏大淡菜|