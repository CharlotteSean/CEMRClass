冯献庭君夫人，年约三十余岁。五月九日诊。|病名：肠热痔血。|原因：初患痔疾便血，恶寒发热，前医认为伤寒，屡进表散增剧。|证候：外痔剧痛，便血发热。|诊断：脉数，舌绛苔黄。肠热湿火，下注为痔，病属外疡，而根于内，法宜内外并治。|疗法：外敷用铜绿二钱，冰片二分，研细塞于肛门，内服清火润肠方。|炳按：苦参子最妙最灵。|处方：槐角三钱油当归三钱升麻一钱苦参子廿粒，去壳吞生白芍五钱瓜蒌仁五钱火麻仁四钱生大黄二钱龟板胶八钱，另烊冲|次诊：五月十一日。痔疾已差，热减。仿麻仁丸法润之。|次方：生大黄四钱生白芍五钱火麻仁五钱瓜蒌仁五钱油当归三钱蜜炙枳实二钱苦杏仁四钱槐米四钱黄芩三钱桔梗三钱|三诊：五月十三日。痔痛已愈，便实，脉缓，舌红。湿火未尽，用润肠治痔法。|三方：槐米四钱生大黄四钱元明粉三钱枳实二钱防风一钱瓜蒌仁五钱咸苁蓉四钱，酒洗桔梗三钱|效果：服后，便畅热清，病愈。|炳按：痔血乃肠热液燥，故便多不畅，宜增润肠液，硝黄消攻耗液，尚须斟酌体禀用之，惟脏连丸可久服。|