0000
范，四肢发斑，细如蚊迹，舌躁苔黄，口渴唇焦，鼻如烟煤，脉浮大弦数，此伤寒当汗，失汗，表邪不解，热邪传里，里实表虚，以致阳毒发斑也。亟用清斑青黛饮（青黛、黄连、犀角、石膏、知母、元参、栀子、生地黄、柴胡、人参、甘草）去人参以解诸经郁热之毒，幸色淡而隐，且胸腹无斑，尚易痊耳。遂连服两剂，甚效。更以犀角地黄汤加黄芩、栀子、柴胡，通身即得大汗，热邪顿解，调理乃安。|