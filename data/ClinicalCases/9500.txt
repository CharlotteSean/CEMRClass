佚名|茅家埠翁嘉润，患腰疽，愈而复发者五年，费用不资，诸疡医治之不效。盛少云嘱其求治于孟英，切其脉，弦细以数。曰：子之幸也。此内损证，外科恶（乌）知乎？与大剂甘润滋填之药，匝月而痊，至今不发。|李燕标参戎，于癸夏将赴都，馆于石北涯家，项后患疽，外科佥云不治。孟英荐老医朱嵩年疗之渐安。孟英偶诊其脉，谓北涯曰：李证有可愈之机，脉难久享其年。北涯惊问所以？孟英曰：左尺坚■，真阴已伤。非善象也！既而告痊北上，今春果卒于京。|