0300
经水百日不至，脐下瘕聚有形，逆气上冲，胸脘痞闷，咽喉不利，后攻背部胀痛，口渴引饮不止，食入胀闷尤甚，小便通利如常，大便不爽。由情志抑郁，肝胆木火内炽，气血瘀滞不行，冲任奇脉内损为病。拟用苦辛清降一法。|芦荟一钱山楂肉三钱山栀一钱五分，炒黑胡黄连八分鸡内金五钱，瓦上焙|水煎服，另化回生丹半丸。/|