周，江阴街。初诊：吐血之后，余瘀濡滞在胃，上焦不行，下脘不通，胸脘痞闷难受，食则梗阻难下，便亦不利。脉弦涩。治以苦辛宣泄。|薤白二钱全瓜蒌三钱法半夏一钱五分泽兰三钱玉苏子二钱炒枳壳一钱五分旋复花二钱，包佛手柑一钱沉香曲一钱五分炒五灵脂三钱桃仁二钱红花八分炒玄胡索一钱五分|复诊：贲门稍启，能进汤饮，既不梗阻难下，入亦未尝呕出。形色已较清爽。脉弦微涩。吐血之后，余瘀濡滞，仍以通降行瘀快膈可也。|薤白二钱全瓜蒌三钱法半夏一钱五分淡干姜一钱川黄连三分炒枳壳一钱五分杜苏子二钱化橘红一钱前胡一钱五分炒五灵脂三钱旋复花二钱，包沉香曲一钱五分|