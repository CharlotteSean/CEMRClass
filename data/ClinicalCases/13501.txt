癸亥闰二月二十九日，温。甫六十日之幼孩，痉已二十余日，现在脉不数，额上凉汗，并无外感可知，乃杂药乱投，致伤脾胃，故乳食有不化之形，恐成柔痉，俗所谓慢脾风。议护中焦，乃实土制风法，又肝苦急，急食甘以缓之之义也。|生薏仁五钱肉果煨，一钱明天麻三钱茯苓块五钱干姜二钱广木香八分焦於术三钱甘草炙，三钱煨生姜一片甘澜水五茶杯，煮成两茶杯。小人服十之一、二，乳母服十之八、九；渣再煮一茶杯，服如前法。|三月初一日：赤子不赤，而刮白兼青，脉迟凉汗，舌苔白滑而厚，食物不化洞泄者，必中寒。按痉必因于湿，古所谓柔痉是也。议从中治，经谓：“有者求之，无者求之。”此症全无风火之象，纯然虚寒，乳中之湿不化，土愈虚则肝中内风愈动，若不崇土而惟肝是求，恐日见穷促矣。|生於术一钱人参四分明天麻一钱焦白芍一钱肉果煨，五分生薏仁一钱广木香五分甘草炙，一钱广皮炭三分|初二日：风湿相搏，有汗为柔痉，形若反弓者，病在太阳；俯视目珠向下者，病在阳明，以阳明为目下纲也。今久病为杂药困伤脾胃，大便泄，乳食不化，为湿多风少，痉时俯视多，为病在阳明，故此症以脾胃为主。议补中益气法渗湿下行，内用风药领邪外出。|人参三分茯苓块三钱山药一钱桂枝二钱甘草炙，五分焦白芍二钱葛根二钱白术一钱生薏仁一钱五分|初三日：寒湿柔痉，昨用升阳益气法，从阳明提出太阳；兹精神倍昔，颜色生动，舌上白苔化净，大便已实，甚为可喜；但痉家有灸疮者难治。|人参三钱茯苓块一钱薏仁一钱於术一钱嫩桂枝三分葛根二分白芍炒，一钱广皮炭二分甘草炙，五分莲子三粒，去心不去皮，打碎|初四日：痉家自汗有灸疮者难治，刻下且保住脾胃，从脾胃中土以条达四肢，是久痉一定之至理；若镂治其痉，是速之也。|茯苓块一钱人参三分诃子肉煨，五分焦於术八分桂枝二钱煨肉果三分生薏仁一钱广皮三分炙甘草八分茅术炭六分|初五日：痉家重为苦寒所伤，脾阳下陷，又有灸疮，其痉万万不能即愈。议护中阳，勿致虚脱为要，非深读钱仲阳、陈文仲、薛立斋、叶天士之书者，不知此义。|茯苓块一钱人参四分诃子肉煨，六分炒於术一钱桂枝三分广皮炭三分煨肉果六分白芍二钱炙甘草一钱五分广木香四分薏仁一钱五分浓煎。|初七日：脉仍不数，大便犹溏，但舌苔微黄，神气渐复，不似前虚寒太甚之象。宜退刚药少进柔药，医经谓上守神、粗守形；兵法谓见可而进、知难而退，此之谓也。|人参三分茯苓一钱莲子整用，一钱於术炒，一钱炒白芍一钱广皮盐水炒黑，四分麦冬米炒，一钱炙甘草七分|初九日：诸症渐退，神气亦佳，但舌上复起重浊之白苔，乳湿之故。暂停参药，且用疏补法。|茯苓块一钱麦冬不去心，一钱焦神曲八分生薏仁一钱五分厚朴五分广皮炭五分广木香四分莲子整用，一钱|乙酉六月初三日，张，十三岁。脉沉细而弱，舌苔白滑；幼童体厚，纯然湿邪致痉，一年有余。|生薏仁六钱桂枝三钱川椒炭三钱云苓皮五钱广皮三钱白蔻仁一钱苍术炭三钱|初八日：痉症发来渐稀，效不更方。|连翘连心，一钱生石膏三钱厚朴一钱银花二钱杏仁泥二钱|十六日：脉至沉至细至缓，舌白滑甚，湿气太重，故效而不愈，于前方加劫湿而通补脾阳之草果、调和营卫之桂枝、白芍、甘草。五帖。|二十一日：痉症脉沉细至缓，舌白滑甚，湿气太重，与温淡法，发来渐稀，未得除根；于前法内去刚燥，加化痰。|半夏六钱云苓块五钱广皮三钱桂枝四钱益智仁二钱甘草炙，一钱薏仁五钱炒白芍三钱姜汁冲，三匙|二十五日：服前方四帖已效，舌苔仍然白滑，六脉阳微。照前方再服四帖。|二十九日：前方已服四帖，诸症皆安，惟痰尚多。再服四帖。|六月初九日：前方又服九帖，痉症止发一次甚轻，已不呕，吐痰尚多，脉甚小。照前方再服。|百，五岁。痘后余邪入少阳阳明之络，但唇口与眼皮瘛疭，致饮食不能收合，每从口张时随即吐出，四肢不掣。与清二经之络法。|连翘连心，二钱细生地三钱钩藤一钱银花二钱苦桔梗二钱桑叶二钱麦冬不去心，三钱茶菊花二钱生甘草一钱丹皮二钱刺蒺藜一钱|三十日：照原方一帖，分二日服。|先服汤药数帖，后以三十帖作散，每日早、中、晚三次各服二钱。服至半年方愈。|