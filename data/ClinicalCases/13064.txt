凝甫兄乃子泰来侄，年十二，所患之恙稍类前案。医治无功，而热不退，渐至面青自汗，唇鼻俱冷，且兼泻泄，亦有半月，将成慢惊。嫂氏见其垂危。昼夜啼泣，以手捶胸，胸为之青。予适他出未归，乃至，速延予过诊。六脉俱缓而无力，人甚倦怠，面青而黄，脚膝俱冷，索其药观之，仍用柴、葛、芩、连、山楂、厚朴，只云有滞未尽，而热未除；不思元气耗虚，所存无几。速用参、芪、苓、术、扁豆、薏苡、山药、陈皮、五味之类，数剂而中气渐回，汗亦随敛。缘热未退，以前方再加归、芍、知母，服五十余剂，方得复元。以上二病俱系此医先治，|