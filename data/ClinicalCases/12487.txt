0600
佚名|亦不能吞药，由此可知君求药方，是极无理由|之言。君以无理之言求于愚，愚安得不以无理|之言应之乎？须知此事，非药方能疗，当以手|术疗之。”于是令抱儿出现之。俄顷抱儿出，愚|伸一指按儿鼻端，轻轻揉撼之，鼻窍内有粘联之涎水溢出，以纸拭之，儿遂呱呱而啼。愚曰：|“病愈矣。”树常大喜曰：“何以速效若是也？”愚|曰：“大凡产生小儿落地不啼者，因为空气不入|儿之鼻窍故也。空气系合风、寒、暑、湿、燥|五气而成，故圣经名为五气。《六节藏象论》曰：|‘五气入鼻，藏于心肺，上使五色休明，音声能|彰。今五气不入儿之鼻窍，音声不彰，安望其|能啼也？欲知空气不入鼻窍之故，则以鼻窍有|粘腻之涎水充塞之，故以一指按鼻端揉搓之，将|鼻窍内涎水揉出，鼻窍通，空气得入，故儿即|啼也。”树常问：“儿鼻窍内之涎水何由而生？”愚曰：“大抵产母胎火太旺，将护胎之水烘灼成|粘腻之涎液，此涎液浸入儿之鼻窍，空气不得|入鼻窍，故儿不啼也。”树常问：“空气入儿鼻，|儿方能啼，亦有道乎？”愚曰：“此天气下降，下|交于地之道也。盖空气者，天气也。目耳鼻皆|双窍者，坤卦也，地之窍也。空气入于鼻窍，故|为天气下交于地。必须先有天气下降，下交于地之道，而后地气乃得上升，上交于天。何谓|地气？五味者，皆地气之所资生。何谓天窍？口|与前阴、后阴皆单窍者，乾卦也，天之窍也。五|味入于口窍，故为地气上交于天。是故《宝命|全形论》曰：‘夫人生于地，悬命于天，天地合|气，命之曰人。’盖自幼出母腹，空气一入鼻窍|时，便是悬命于天之第一时，自口吮母乳时，便|是生长于地之肇始时，自此而后，天之五气不|可一刻不入鼻窍，地之五味不可一日不入口中。|人赖天地之气而生，天地以好生之德加于人，人|岂可不体天地好生之心，以仁民而爱物乎？”|