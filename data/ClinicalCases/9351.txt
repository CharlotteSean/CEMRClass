某。努力伤气，气虚不统，上则咳嗽，下则梦遗精滑，败精瘀浊阻滞精道，会阴穴按之微硬，两月以来，既不加肿，亦不破溃，正气大伤，不能托毒化脓。劳动短气，少腹隐痛，中损显然。将来外患破溃，定成海底漏也。拟元阳汤加味，俾正气充足，或破或消，庶可免久稽之患。|炙黄芪潞党参冬术炙草茯神五味子白芍小茴炒炒枣仁当归牡蛎熟地苡仁桂圆肉煨姜红枣|复诊：悬痈俗名海底漏，斯处为气血交会之经，属至阴之分，故湿热得与浊精凝结，已经两月，僵块漫肿，难消难溃，必赖正气充旺方可托毒化脓。叠进扶正化毒，漫肿收束，硬处亦软，成脓之象也。拟原方培托。|黄芪党参当归白术白芍甘草枳壳僵蚕两头尖槐角|