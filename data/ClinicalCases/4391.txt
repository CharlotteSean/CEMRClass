0002
谈星昭内人，年五十岁，嘉庆己巳八月。六脉沉细，胸腹急痛如锥，呕吐肢冷，汗多且厥。寒凝食滞，气阻中宫。来势甚险。先以熨法，再投煎剂。|熨方：用陈香橼二两，生姜三两，青葱三两，大皂角三挺，枳壳一两，五味各切碎。用陈酒一碗，米醋一杯，河水三碗，煎滚。用木棉手巾两块，四摺，浸透略绞。自胸至腹，更换熨之，冷则易，随用后方煎服。|淡干姜八分，炒代赭石三钱，煅制香附三钱陈皮一钱元胡索一钱半制半夏一钱半旋复花二钱，生绢包木香六分山楂炭三钱六神曲三钱，炒沉香汁三分，冲加炒出汗川槲一分|一熨一服，痛呕顿平，再剂霍然矣。|