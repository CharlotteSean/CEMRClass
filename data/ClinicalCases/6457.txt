大京兆阎墨园太夫人，年逾八旬，冬至日，猝倒昏沉、口■语涩、汗出如珠，右半身不遂。众皆以年高中风，脉证已见败象，束手无方。余曰：六脉似有若无，缘年纪衰败，气血将离，厥逆气脱之候，而非真中风也，所幸尺脉重按有根。《难经》曰：上部无脉，下部有脉，虽困无能为害，即宜重用参附峻补元阳。遂用人参五钱，熟附三钱煎汤，加姜汁，频频灌下。次晨脉稍复，汗亦减。仍煎人参七钱，熟附、当归、白术、炮姜各四钱，连进五日，神清能言，身稍能动。嗣以附子理中汤、六君子，大补元煎调养三月而安。|