0102
徐阿荣，年三十五岁。业弹花匠。四月八日诊。|病名：肠痈。（炳按）实是肠炎，肠痈足不能伸。|原因：弹花为业，杂食油腻面点，积滞为病。腹痛，医治不效，西医断为盲肠炎，非割不治。病家以患病七日，深恐元气不支，惧不敢剖，改延余诊。|炳按：盲肠乃肛门内直肠，接大肠下口。|证候：少腹右角，疼痛拒按，内热甚炽，自汗，呕吐酸苦水，口渴欲饮，便闭七日，小溲短赤，音低气促。|诊断：脉滑数，舌满铺黄厚。食物积于盲肠酿脓。西医必须手术剖割，中医用破积导瘀败毒之方，得效颇多。|疗法：考金匮治肠痈有二方。一为大黄牡丹皮汤，一为薏苡附子败酱散。今宗二方之意，拟桃仁承气汤合王氏解毒活血汤加减。|处方：桃仁六钱生大黄三钱元明粉三钱炙甘草二钱柴胡二钱当归四钱赤芍三钱杜红花三钱参三七一钱连翘三钱全瓜蒌五钱郁李仁肉三钱|搽方：另用元明粉三钱三黄散四钱尿浸石膏三钱|共研细末，和蜜调匀。敷少腹痛处，以消其炎。|次诊：四月九日。昨服药后，大便未解，小溲稍长，色赤。脉象软缓，舌红苔黄铺。音低，烦躁不宁，腹痛稍缓，用破瘀导滞法。|次方：当归五钱赤芍三钱生甘草二钱银花四钱枳壳一钱全瓜蒌五钱冬瓜子三钱丹皮二钱参三七一钱|三诊：四月十日。昨解大便紫黑，小溲稍长。脉缓，舌红苔黄。腹痛已减，呕差口渴，神倦欲寐，余毒未尽也。|三方：当归四钱生白芍四钱大生地五钱生甘草三钱冬瓜子三钱生米仁八钱玄胡索三钱川楝子三钱全瓜蒌五钱紫草三钱|四诊：四月十一日。脉象弦滑，舌红苔薄。脘闷便闭，微呃欲呕，肢和溲长，用降气通腑法。|四方：旋复花三钱包煎代赭石五钱制半夏五钱白蜜一两五钱冲川连八分乌梅二钱茯苓四钱淡竹沥一两五钱冲黄芩三钱生白芍五钱|五诊：四月十七日。呕吐已止，二便通畅，腹痞，气促自汗。脉弦，舌红苔黄白腻。面色萎黄，微有寒热，用活血通滞之法。|五方：当归四钱炒白芍四钱橘皮一钱全瓜蒌五钱冬瓜仁三钱米仁八钱生甘草一钱苦杏仁三钱川楝子三钱丹皮二钱|效果：服后气平，后用活血扶元之剂善后。|炳按：此证乃肠中发炎起肿，尚未成痈。若成痈，脚必不能伸直，此千病一式。然肠炎肠痈，皆须清肠热解毒，通利二便，其热毒遂从大便出，为必要治法也。不宜误补升提诸药。|