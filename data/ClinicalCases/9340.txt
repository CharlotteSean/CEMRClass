中神琴溪|盐屋喜兵卫者，年弱冠，背七椎旁发巨疮，根盘七寸许，疾痛如割，寒热往来，口渴，大便不利，精神厌厌无聊，来请治。其脉洪数。即与浮萍汤，酒下龙门丸一钱。四日来报曰：“暴泻十数回，由是神气虽稍清豁，疮更益痛。”即遣门人关大岩代省之，还告曰：“患上焮灼殆类痈。”先生曰：“否，痧毒已不日脓当成矣。”仍与前方。居五日，复省之。脓果成，割之寸许，刺入五分，脓血溢出，痛楚顿忘。因托之外医，不出数日，而自来谢，诸症全退，唯患处余脓滴耳。|