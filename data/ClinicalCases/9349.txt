0102
过铸|陈某，患膝盖痈，年逾六旬，久而不敛，四围起肛，患处转紫黑色，烂至四寸许，纳少而委，顿自知不起，抬来求治。余曰：“此是平时饮酒积热，并受升药之毒所致。”当用八珍加薏米、萆薢、葛花、枳椇、车前子之类。外合蟾蜍以提其毒，掺龙象散（象皮二两三钱厚者为佳，用大块硼砂一钱三分八厘铜锅炒黄色，趁热研末，用一两五钱入药，龙骨二两三钱火烧冷透研筛净末用一两五钱，乳香、没药俱去尽油、赤石脂三两火煅五次入冷水五次，研末用净二两，朱砂水飞，轻粉、儿茶、血竭各二两，雄黄精一两五钱，各研细末）以收其口，十余日口已缩至寸许。其亲串某偕疡医造其家，为之诊视，密为其子曰：“脉有歇止，高年见此，非佳兆也。”其子趋而问余。”余曰：“无虑，无虑，歇止之脉余早知之，老年有此，病将愈矣。当此阴阳渐长之际，将愈未愈，故有此象。”周慎斋曾详言之，惟吐血见歇止者不治。其子闻余言，心始安，未几即痊。|