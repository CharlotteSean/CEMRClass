0302
叶承恩室，怀孕患感，昏谵不语，喜呕，便秘，汗出不解，脉涩，口干。乃营阴素亏，邪热内炽。以元参、石膏、知（母）、（黄）芩、（竹）茹、贝（母）、银花、枇（杷）叶、（白）薇、栀（子）、楝（实）、（石）斛，投数剂而愈。|夏氏妇，怀孕患感。医投温散，渐至气冲不寐，时欲痉厥，脘闷呻吟，渴难受饮。所亲张养之延孟英诊之，脉滑数而溢。与小陷胸（汤）加旋（覆）、薤（白）、石膏、知（母）、栀（子）、（竹）茹、杏（仁）、腹皮、苏子、竹沥、海■，大剂投之，旬日而愈。|《仁术志》者，海丰张君柳吟所题孟英之医案也。吾师赵菊斋先生，暨庄舍人芝阶为之序，余以未与其事，深以为歉。秋间，偶过孟英，适有陈姓者牵羊来谢，孟英颇疑之。其人曰：三月间，次媳患时感，而气逆不能眠，医皆畏却，特延君诊，甫按脉。云：“甚滑疾，是为娠象”，用药必须顾及。此时次媳方於去秋娩后，月事尚未一行，君为此言，阖家未尝不窃笑也。迨疾渐平，哺儿之乳亦不觉少，虽自问亦断断非妊。至六月间，腹渐胀，方谓有病，不料昨日倏产一孙。举家敬服高明，故来致谢耳！|孟英因谓余曰：昨诊魏子恒之室，亦妊也，诸医作虚损治，脉虽虚微软数，而滑象仍形，病家深不以吾言为然者。缘病人之女兄二人，皆死於虚劳也。然其伯仲之证，吾皆诊焉，今已十余年矣。犹忆（其）伯，字於关氏，未嫁而卒，证非不治，亦为药误。病中阅吾方案，极为折服。且曰：先生来暮，侬不起矣。前此延致诸名家，徒曰虚证宜补，而不治其所以虚，（处）方则群聚补药，必以地黄为之冠，虽有参、芪，亦列於后。即使用药不乖，而阳生阴长，气为血帅之旨，尚未分晓，况其他乎？吾闻而愕然，何以闺中女子，亦解谈医？细询，始知为乾隆间名医吴颖昭先生之女孙也，尤为惋惜。仲适於陈少帘少府，的系损证，若季者，因其家怀“先入”之见，遂致医人迎合误事，岂不可叹？迨仲秋，果闻魏氏分娩，母子皆亡，方叹孟英之卓见为不可及也。爰采秋冬诸案之治法不同证寻常者，而续成一卷云。/|