0304
王苏民|周香丹令媳，乙卯岁鞠月下旬，痰湿体质，经事愆期，经来腹胀，经行颇涌，色紫多块，白带淋沥，胁气频痛，舌苔滑白，哕恶多痰，大便常泻，出室六载尚未孕育，病在肝脾累及奇经，宜丸药调之。|丸方：紫丹参一两七钱炙甘草七钱延胡索一两七钱青、陈皮各一两七钱土炒焦白术二两七钱湖丹皮炭一两七钱益母花三两金铃子一两七钱台乌药八钱茺蔚子一两七钱茯苓三两|共研细末，用米泔水泛丸，每服三钱。|王稚卿夫人，结婚八年未曾怀孕，月事多缩，来则便泻，色时泛紫，带行晕黄，腰俞作酸楚，眉心及头角时疼，或少腹胀痛，腿干烧生白屑，天寒腿足逆冷，交夏面色晦黄，入夜口咽脱津，有时懊■无奈，多烦虑、善恼怒，好洁好劳，显然病本在肝，侮及脾胃，久病则病伤营液，累及奇经，恙宜适性怡怀，久延防归损怯。/|