南汇营兵朱七官，湿热成痿。求治于他县时医，以峻补刚剂嘱其频服。半月后厥阳上逆，头眩耳鸣，胸中扰攘不安，格寒于下，两脚如冰，自分已无生理。友人武生顾鸣鹤与朱邻近，延予判决生死。余按脉象狂大，谓此证因温补误投，非绝证也。遂用芩、连、知、柏、猪胆汁等大寒之品，一剂即减，投二十余剂，终而全愈。|