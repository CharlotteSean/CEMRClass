余读《伤寒论》后，夏日霍乱吐泻一症，谓其阴霾上干，生死顷刻，宜以理中四逆辈救之。不可妄用藿香正气散及塘西痧药，耗其正气，以致真阳暴脱，无药可救。余因忆及辛酉仲夏，住宅外偶有一人卒然倒地，昏不知人。伻者告余曰：“门外一人因中暑昏死在地，祈以痧药少许与服，以救其生。”余闻之，亲至门外审视。见其人年约弱冠，体貌温雅，而衣衫褴褛，面有饥色。余曰：：“此乃因饥而仆，非中暑也。病药断不可服，当将其人扶坐。”须臾，目动口张。即予以稀粥一盏。其人■之，几欲并盏而吞得食。片刻，遂能言语。询其里居。答曰：“仆乃江浙人也。因逃难寻视来川，中途被盗，川资告匮，而又以乞食为羞，今绝食已两日矣。倏尔仆地，幸蒙怜救，实深含感。”言讫泪下数滴。余聆其言，为之恻然。言毕又予稀粥一盏。缘久饥之人，不敢多予，恐其胀毙。因见其身空乏，余小有资助。而环观者，亦有倾囊。其人受赠感谢而去。当时，余若懒步不自详看，即予以痧药，其人服之必气散而死。可见凡事俱宜审慎，不可忽略，匪特医也。识此以告世之，不知药性与不知病之虚实而妄传方药者，吾恐其心虽好善，而误人不知也。可不慎与？！|