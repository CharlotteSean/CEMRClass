大学陈华斌之妻，年五十，脉沉迟，头目昏痛，上吐下泄，腹痛肢冷。医用藿香正气散，是不明体质虚实，混行施治。服后头益眩晕，不能起坐，余用附子理中汤加丁、蔻、吴萸，一剂诸病如失。|按：夏月吐泻，多是伏阴在内，理中汤本为的方。时医以藿香正气散，有霍乱吐泻之例，竟以为夏月通剂，实可痛恨，有一服少顷元气脱散，大喘大汗而死者。陈修园|病在上下，治当在中，原本此义，时医不察，欲妄投取效。寿山|