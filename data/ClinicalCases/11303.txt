0303
林善勤夫人，年二十九岁。民国二十二年七月二日诊。|病名：产后暑瘵。|原因：产后阴伤，感受暑热，病延已久，服药无效。|证候：寒热，咳嗽痰粘，气促鼻煽，衄血自汗，胃呆泄泻。|诊断：脉虚大，舌红干糙脱液。产后血虚阴亏，暑热伤气耗液，邪热炽盛，烁津化痰，病名暑瘵，重证也。|疗法：用生脉散清暑养液，葛根芩连汤清热止泻，加鲜荷叶清暑开气，早米养胃和中，石斛滋液润燥。|处方：西洋参一钱原麦冬三钱五味子一钱川连八分葛根三钱黄芩二钱炙甘草一钱鲜石斛二钱鲜荷叶一角陈早米五钱|次诊：七月三日。泄泻已止，口干唇裂，身热未退，脉数，舌红中剥，边尖略润。手指颤震，液伤风动，用育阴潜阳法。|次方：生龟板三钱生鳖甲五钱生牡蛎六钱生白芍三钱炙甘草一钱原麦冬三钱鲜生地四钱鲜石斛二钱肺露一两冲太子参钱半鲜荷叶一角包陈早米五钱|三诊：七月四日。泻止热减，口干引饮，舌红剥光滑，咳嗽痰粘，手指颤震，宜清肺育阴潜阳。|三方：桑白皮三钱地骨皮三钱杏仁三钱炙甘草一钱肺露一两冲川贝二钱鲜金钗三钱鲜生地五钱生白芍三钱鲜荷叶一角包陈早米五钱|四诊：七月七日。身热虽退，尚有虚潮，脉滑，舌光绛。口干，经停二月未行，耳窍失聪，咳嗽多痰，余热未尽。拟清肝肺二经。|四方：青蒿三钱鳖甲五钱地骨皮三钱银柴胡二钱川贝二钱知母三钱白芍五钱炙甘草一钱玄参五钱桑白皮三钱鲜荷梗一尺瓜蒌皮二钱|效果：服后热退，病愈。|炳按：产后体虚，先伏暑邪。乘虚猝发，正虚无力御邪，惟待药力清暑，则旋退旋进，留恋不去，日久成为暑瘵。既成暑瘵，当作阴虚，治兼清暑热，时时救其津液，利其小便，一切消攻之味，皆须避忌。|