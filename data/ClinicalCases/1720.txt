0000
帅安民，年近二十，江西星子县人。|病名：伤寒兼泻。|原因：感冒寒邪，发为伤寒，时当七月，前医妄认伤寒为伤暑，误投以三物汤，加黄连、石膏、大黄一剂，即大泄不止。|症候：始焉四肢厥冷，腰疼少腹痛，继则连连大泄，遍身尽冷，呼吸几似绝然。|诊断：两手脉寸关全无，惟尺脉按至骨尚有一毛之延，据其父母及妻所述从前之病情，与服凉药后之态度，以脉合参，盖少阴伤寒也。伤寒论曰：少阴从水化而为寒。该医生反视为热症，投以凉泻之品，是既寒又益其寒，犹人已落并而再投以石也，反致遍身厥冷而大泻，脉几欲绝者，不亦宜乎。今幸尺脉未绝，犹木之尚有本也，然亦危而险矣。|疗法：茯苓、白术为君，补土制水以建中，黑附、黑姜为臣，回阳益火以逐寒，芍药为佐，敛阳和营以止腹痛，吴茱萸为使，以止下利。|处方：黑附四钱黑姜一钱，因本系寒症，又服凉药，恐辛热之品太轻无济茯苓钱半焦白术钱半白芍八分吴茱萸一钱|效果：前方煎服一剂，人即苏而遍身俱热，脉亦稍见，又减却姜、附一半再服。病愈后，服附桂地黄汤四剂，月余复原。|廉按：寒伤少阴，当以麻附细辛汤为正治，乃前医误认为伤暑，妄投凉泻，以致下利肢厥。方用真武汤加味以救药误，虽属惬当，然焦白术尚嫌用量太轻，吴茱萸亦当易以灶心黄土，庶能收补土制水之巨功。|