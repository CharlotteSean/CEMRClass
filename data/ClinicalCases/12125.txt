十月初九日申刻，赵文魁请得端康皇贵太妃脉息：左关弦而近数，右寸关缓滑。肝肺结热，中气欠调，外受浮风，声音哑闷。今拟化风清肝理肺之法调理。|大元参六钱寸冬三钱赤芍三钱薄荷二钱生知母三钱蝉衣一钱酒芩三钱炒栀三钱杏仁泥三钱防风二钱枳壳三钱酒军一钱五分|引用胖大海五个、鲜青果七个，打。|十月初十日，赵文魁请得端康皇贵太妃脉息：左关沉弦，右关滑缓。蕴热轻减，惟音哑如昨。今拟照原方加减调理。|大元参六钱寸冬四钱赤芍三钱花粉三钱生知母三钱蝉衣一钱薄荷二钱炒栀三钱胖大海五个枯芩三钱诃子三分桔梗八分|引用鲜青果七个，打|十月十一日，赵文魁请得端康皇贵太妃脉息：左关沉弦，右关沉滑。诸证经减，惟肺热尚欠清和。今拟清肺还音抑火之法调理。|大元参六钱赤芍三钱寸冬四钱花粉三钱胖大海五个枯芩三钱炒栀三钱薄荷一钱五分净蝉衣一钱胆草三钱枳壳三钱酒军一钱五分|引用鲜青果七个，打。|十月十一日端康皇贵太妃代茶饮方：|金石斛二钱寸冬三钱川贝母二钱，研诃子一分胖大海二个知母一钱|水煎一沸，去汤，兑鲜青果十个|按：肝热内郁，浮风外受，肺热内蕴，咽喉不利，风火内郁，前服清肺利咽之剂，诸症虽减，但肺热尚欠清和，故仍需清肺利咽抑火之法调理。方中薄荷、蝉衣疏风利咽；元参、寸冬、花粉清润肺胃以还音；赤芍、枯芩、炒栀、胆草、酒军清肝肺之热，胖大海疏风清热利咽；引用鲜青果酸甘，入肺胃经，清热生津，养肺胃以开音。所饮之饮料，取甘寒之品清热生津，以利咽痛。|