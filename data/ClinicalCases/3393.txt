佚名，进养阴清火，兼化痰热法，肝阳升腾之势渐平，入夜咯血已止，咯痰略易，痰色黄多绿少，病情似乎减轻。惟痰热蕴结，肺胃阴伤，呛咳内热，口干汗多，舌绛且光，胸脘偏右懊■，难以名状，饮食减少。阴虚而气怯，中无砥柱，倘用甘温益气，未免助火劫阴，荣阴无康复之机，木火有燎原之势。正气充满于阴液之中，培阴液即是固正气。脉弦略退，细数如常。宜宗前法更进一筹。|女贞子四钱生甘草五分南沙参四钱京玄参二钱鲜生地三钱明天冬三钱大麦冬三钱川贝母三钱瓜蒌皮三钱川石斛三钱天花粉三钱冬瓜子四钱生谷芽四钱鲜竹茹一钱鲜竹沥二两梨五片|二诊：上方服三剂后，肝阳上亢之势渐平，胃气下降，咯血已止，饮食加增，绿痰已清，黄痰尚多。呛咳内热，口干有汗，舌绛而光，胸脘偏右懊■，难以名状。肺阴久虚，清肃无权，痰热内蕴，灼阴耗气，益气未免助火劫阴，正气充满于阴液之中，必先液涸而后气散，培阴液即是固正气，倘用滋腻填阴，诚恐禁锢痰火，阴液更受燔灼。治必清火豁痰，令火平痰化，阴液或可暗长潜滋。名臣医国，兴利必先除弊也。脉弦已减，细数仍然，势未出险，宜宗前法进治。|女贞子四钱生甘草五分西沙参二钱京玄参二钱鲜生地三钱天花粉三钱川石斛三钱明天冬三钱川贝母三钱瓜蒌皮三钱冬瓜子四钱鲜竹茹一钱生谷芽四钱甜杏仁三钱梨五片荸荠五枚|三诊，痰色本白而发黄者，火盛也，内热口干者，阴液干枯不能上济也。舌绛而光者，阴虚及气，中无砥柱也。呛咳咯痰难出，胸脘偏右懊■，难以名状，夜寐因此不安者，肺胃阴伤，痰火交煽，清肃无权也。丹溪谓阳常有余，阴常不足，阳虚易治，阴亏难调，治当育阴制阳，论极精切。惟喜用苦寒坚阴泻火，未免伤中。叶天士、徐灵胎木火刑金，每用甘润，与喻嘉言所论甘寒能培养脾胃生生之气，最合机宜。脉来细数，阴液虽枯，痰火尚炽，益气补阴，反为痰火树帜。治宜养阴清火润肺。|冬青子四钱生甘草五分南沙参四钱京玄参二钱鲜生地三钱云茯神二钱川贝母三钱瓜蒌皮三钱川石斛三钱天花粉三钱生谷芽四钱鲜竹茹一钱甜杏仁三钱梨五片荸芥五枚|四诊，痰热蕴结肺络，积久竟成窠囊，如蜂子归于房中，莲实嵌于蓬内，生长则易，剥落则难，叠进清火豁痰法，痰热已化，随化随生，窠囊中之痰热尚未扫除，每逢日晡，胸脘偏右懊■，即热势沸腾，周身皆热，呛咳痰黄，舌绛破碎，口干引饮，小溲甚少，肺胃阴伤不堪，痰火销灼，补阴犹恐助痰，痰热无从宣化，养阴清火与痰无碍，似合机宜。肺位最高，轻清上浮，必须气味轻扬，搜剔肺中痰热，尽从下泄，肺气自有肃降之权，脉来细数。宜宗前法更进一筹。|冬青子四钱粉甘草五分鲜生地三钱北沙参四钱京玄参二钱川贝母三钱瓜蒌皮三钱天花粉三钱甜杏仁三钱海浮石三钱冬瓜子四钱生谷芽四钱熟谷芽四钱鲜竹茹一钱鲜竹沥一两生梨五片荸芥五枚|五诊，天下无倒流之水，而有时倒流者，风激之也。人身无逆行之血，而有时逆行者，火迫之也。火迫血溢，吐血属痰火交煽者居多。现吐血已止多日，今又复发，其色鲜红，吐出自觉舒畅。荣热外泄，痰黄味辣，舌刺口干，胸脘偏右懊■，内热小溲气秽，痰热蕴结肺络，如抽蕉剥茧，层出不穷。气液皆受燔灼，中无砥柱之权，饮食入中，咯痰较易，培补气液，未免助火碍痰，清化痰热，又恐将来气液难复，脉来细数，势未出险，补救颇难。姑拟养阴清火，豁痰润肺。|冬青子四钱粉甘草五分马兜铃五分鲜生地三钱北沙参四钱京玄参二钱川贝母三钱瓜蒌皮三钱川石斛三钱天花粉三钱牡丹皮一钱冬瓜子四钱生谷芽四钱甜杏仁研，三钱鲜竹茹一钱鲜竹沥一两荸荠五枚生梨五片|六诊，肝阳升腾之势渐平，津液宣布，咯血已止，舌润苔布，入夜肌热，脘右懊■皆退。惟胸间胀痛不舒，呛咳痰色微黄，神倦力乏，气液皆虚，中无砥柱，已可概见。人参益气，未免甘温助火，犯缪仲醇肺热还伤肺之戒；阿胶熟地填阴，又恐滋腻碍痰，犯叶香岩阴未生，徒令凝滞在脘之戒。必须气味轻清，补而不腻，与痰无碍，方合机宜。脉来数象已减，右寸关细滑。治宜补阴清火，兼化痰热。|西洋参一钱京玄参二钱鲜生地三钱大麦冬二钱杭白芍一钱五分生甘草五分女贞子四钱川贝母三钱瓜蒌皮三钱川石斛三钱|天花粉三钱甜杏仁三钱冬瓜子三钱生谷芽四钱广皮白五分鲜竹茹一钱鲜竹沥一两|梨五片荸荠五枚|七诊：气液极虚，法当益气滋液，益气未免甘温助火，滋阴又恐滋腻碍痰。当痰火猖獗之时，惟有清火豁痰，釜底抽薪，方合法度。若扬汤止沸，无济于事。现蕴结肺络中痰热，已宣化及半，尚有痰热凝结肺络，清肃无权，呛咳痰黄，胸腹作胀，入夜肌热，是有形之痰阻无形之气。清化痰热，气自肃降，诚恐将来火清痰化，液涸气散，补救不及，却有险关在后，不得不思患预防。培养将枯之阴液，清泄未尽之痰热，两面兼顾，似合机宜，脉来细数。宜宗前法进治。|女贞子四钱鲜生地三钱北沙参四钱京玄参二钱云茯神二钱瓜蒌皮三钱川贝母三钱川石斛三钱天花粉三钱甜杏仁三钱冬瓜子四钱生谷芽四钱鲜竹茹一钱鲜竹沥一两灯心五尺梨五片荸荠五枚|