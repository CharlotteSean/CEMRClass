0000
伏暑至深秋发现，其气道深远，留入肠腑，郁遏难伸，近挟食滞油腻，伤其脾胃，输运失职，食与伏邪互郁相结，酿成滞下，日夜无度，腹痛溲少，努责后重，脘满纳废，舌苔腻白，脉象左部弦紧，右手寸关独大，两尺柔弱，病起浃旬，脾少运行之权，胃失醒豁之机，清气不得上承，浊气焉能下降，证名噤口痢也，目下以胃气为要务，姑当辛芳醒胃，以冀得谷则昌，参入疏运腑气，以宣伏邪，务使通则不痛。|藿香梗白豆蔻煨木香姜半夏新会皮采云曲吴萸炒川连川萆薢山楂炭车前子炒枳壳炒于术鲜稻穗、伏龙肝二味煎汤代水|