姜孔进，年近四旬，住江西永修北乡官塘区。|病名：伤寒夹阴。|原因：其人冒寒邪微热未除，入房耗精，更使寒邪乘虚直入前阴。|症候：大寒不止，少腹极疼，腰痛而堕，睾丸缩小，冷汗遍身，膝胫拘急。|诊断：两手尺脉非常沉细，按至骨乃有一毛之延，惟寸关稍和。以脉合症，此少阴伤寒兼夹阴也。伤寒浅注云：奇经冲任督三脉，皆行少腹之前，前阴受伤，故少腹痛，阴中拘挛，热上冲胸，膝胫拘急。盖由伤寒微热未除，男女交媾，邪从前阴而入也。是既感寒邪，又复耗精，宜其腰痛冷汗，阴茎拘急也。固属危症，然求医尚早，脉未尽绝，犹可于危中而得生全之路。|疗法：用黑附、黑姜为君，回阳益火以祛寒，用妇人裩裆烧灰为臣，取其能引邪仍由原路而去，肉桂为佐，俾虚火仍归原位，使以艾叶、甘草，引寒邪达外也。|处方：黑附钱半黑姜一钱肉桂八分艾叶八分甘草六分以妇人裩裆烧灰，共水煎服。|效果：服一剂，阻茎头上微肿，病即减半。连服二剂，病全愈。后更用附桂地黄汤加败龟板，服四剂，月余复旧矣。|廉按：此症似阴阳易而实非，非女劳复而却是，今用四逆汤合裩裆散加味，方较程钟龄用人参三白汤，马良伯用五苓散合豭鼠矢汤，尤为周到，所引陈修园说发明病理，语亦精凿，真苦心孤诣之佳案也。|