0000
四川布政使周敬诒之夫人，道经沪上，患疟疾，间日一作，杂药乱投，酿成危症。胸脘痞懑，作恶呕吐，粒米难进。口渴引饮，口舌起泡作痛，彻夜不寐，月事淋漓八日，下紫黑血块，小溲涓滴，色赤觉热，脉来细弦而数。邪热自气入营，气血两燔，津液有立尽之势。治必气血两清，甘润生津，方能补救。|生石膏六钱霜桑叶一钱五分鲜生地八钱玄参一钱南沙参四钱大麦冬三钱川石斛四钱天花粉三钱川贝母三钱生枳壳一钱鲜竹茹三钱鲜芦根二两|一剂病减，再剂霍然。|