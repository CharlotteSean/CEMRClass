0108
唐左。小溲淋痛，闭癃不爽，甚至涓滴不通。脉细而沉候弦硬。此湿热蕴结膀胱。恐至癃闭。|滑石块甘草梢泽泻瞿麦磨湘军三分黑山栀车前子扁蓄滋肾通关丸盐汤送下|二诊：涩痛大退，而尿管气坠难忍，无形之热稍化，而有形之湿压滞府气。再标本并顾。|炙黄耆三钱于术一钱五分党参三钱炙升麻七分炙柴胡七分甘草三分|西血珀五分，上沉香二分，生湘军一钱五分，三味研细末，用茯苓五钱，煎浓汁作丸，微烘令干，药汁送下。|师云：此湿与气并坠，又以身之火与热与湿与气交注膀胱，药难突围而入，未有不为气湿火热恋住者。用三味外，复以升柴提之，如滴水器开其上而下自注也。清儒附■|三诊：呕吐以提其气，泄泻以泄其湿，滞坠顿退，而仍闭癃不爽。膀胱之气不化，还难许治。|桔梗赤白苓猪苓冬葵子车前子木通甘草梢泽泻滋肾通关丸|四诊：闭癃已通，而尿管时仍作痛，小溲亦时通时阻。膀胱湿热未清。再为疏利。|木通扁蓄甘草梢车前子磨湘军三分瞿麦滑石黑山栀牛膝梢泽泻|五诊：小便时通时阻，总由膀胱蕴结未清。再为分利，而参苦辛开通。|黑山栀木猪苓甘草梢车前子牛膝梢福泽泻茯苓扁蓄冬葵子滋肾通关丸|六诊：癃淋之证，本由湿热蕴结而来，不为清利，而以针导，湿热依然蕴结，元气陡伤，辗转而致成损，奈何。|上安桂后入川黄柏盐水炒肥知母滑石泽泻车前子细木通扁蓄甘草梢黑山栀|西人用银针针进尺许，尿血俱出，随后复闭，邪不得楚，元气转伤矣。正蒙■。|