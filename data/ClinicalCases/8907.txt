惜谷局王晓峰先生年六十余矣，自少茹素，荤味未尝下箸。时时头痛不止，服桑叶、钩藤等药无效。先生曰：“此因不茹荤而五脏滋液枯槁，肝肾之阴不足，非用阿胶、龟胶等血肉有情之品不可。”王君曰：“茹素已六十年，余不愿以荤味污我腹内清净之府也。”嗣后头痛愈甚，先生劝之曰：“入药不为荤，何迂执乃尔？”后仍照前方服之，数日而痛止。|