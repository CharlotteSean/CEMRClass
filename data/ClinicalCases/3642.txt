0001
晨起咳嗽，劳倦伤脾，积湿生痰所致。久而不已，气喘畏风，金水因此而虚，补中寓化，一定章程。现在身热口干苔白，脉息细弦而紧；紧则为寒，寒风新感。必须先治新邪，权以疏化法。|香苏饮合二陈加枳壳桔梗杏仁通草|又接服方：|麦门冬汤合二陈加旋覆冬术牛膝|诒按：此即六君加麦冬、旋覆、牛膝也，恰合脾虚有湿痰，而伤及金水者之治。|