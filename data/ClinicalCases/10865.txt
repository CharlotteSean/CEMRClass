相国王伟人孙媳，怀孕三月，患恶心，呕吐不止，烦闷胀满，吐痰水甚多，粥浆不入。诸医无效，形困势危。余诊之曰：脉洪滑数，此脾虚气滞，胃火多热，中脘停痰所致。即用竹茹汤加知母、黄芩、麦冬以止呕清痰。遂连进二剂，次日呕减神舒、脉洪亦缓。以原方加人参、枇杷叶，其呕恶全止，并思饮食。继以六君子加竹茹、黄芩、归、芍，调摄乃安。|