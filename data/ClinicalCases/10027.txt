0109
南汇沈仲明，遗精心悸，肌肉暴瘦。脉来沉细。肾阴久虚，封藏不固，中气更亏，不能摄精。|别直参三钱黄芪三钱甘草五分大生地三钱潼沙苑三钱白芍一钱五分牡蛎四钱麦冬三钱莲子十粒|连服三十剂，遗精止而肌肉丰。|通州魏仲宣，遗精心悸，腰痛腿酸，肌热心痛，口干胸闷。此心肾俱亏，而兼邪热灼津，治必先生津泄邪，俟邪清而后培养心肾。|石斛三钱天花粉三钱甘草五分豆豉三钱黑山栀一钱五分冬瓜子四钱生谷芽四钱广皮白五分鲜竹茹一钱冬桑叶一钱荷叶一角|进两剂，热退脘舒，头痛口干皆止。邪热已清，当培补心肾。|西洋参一钱大麦冬三钱杜仲三钱白芍一钱五分女贞子三钱川石斛三钱广皮一钱大生地三钱黑料豆三钱龙眼肉十枚荷叶一角|续服十剂而愈。/|