产后将及一年，寒热缠绵不已，形瘦腹痛，此属阳维为病。近加咳嗽，更不宜也。拟仲景当归建中汤意。|嫩桂枝当归白芍炙甘草软白薇肥玉竹阿胶软紫菀加姜枣饴糖|二诊：产后寒热将及一年，脉细数，腹痛则大便下，下后痛即止。前进当归建中汤，寒热轻，咳嗽减，而腹痛依然，此虚中有滞也。转拟桂枝汤加减以和营卫，旋复花以通络。倘再纠缠不了，必成蓐损。|嫩桂枝白芍炙甘草新绛旋复花霜桑叶白薇当归须紫菀粉丹皮茺蔚子青葱|