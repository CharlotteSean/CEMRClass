0303
刘李氏，年三十三岁，孀居，住辽阳城内。|病名：产后暑湿痢。|原因：其夫殁后将六个月，忧郁成疾，身有妊娠之累。临产时，更受暑气熏蒸，兼之素嗜饮冷水，脾湿久已化热，而产前曾患腹痛泄泻，至产后转泻为痢矣。|症候：里急后重，下痢频频，红白相兼，思饮冷水，干呕恶食，小溲红涩，头汗不止，身热气促。|诊断：脉现弦滑洪大，舌苔黄白相兼而腻。脉症合参，虽谓产后多虚，而症属有余，外邪夹内郁，酿此最危之重症。先哲云：痢不易治者有三，曰产后、疹后、烟后。惟产后为最甚，因用药诸多禁忌，医故难之。今以脉象病形，不避俗说，不拘成法，对症发药可也。|疗法：治病不可执守成方，务在临症变通。古人傅青主，以生化汤加减治产后痢，治血瘀之痢也。薛立斋用胶艾四物等汤治产后痢，治血虚之痢也。其方与暑湿，毫不相涉。今受暑湿夹气郁，当以清暑利湿为主，兼开郁化滞之品。方用藿香天水散（即益元散）、木通，清暑解热，苓皮、薏苡、车前，利湿快脾，白芍、牡蛎，敛阴止汗，木香、厚朴，行气开郁，甘草和中，黄连坚肠，竹茹解烦呕，焦查消宿积，花粉除渴，扁豆止泻。|处方：广藿香钱半浙苓皮三钱薏苡仁四钱车前子四钱天水敢三钱，包煎汉木通一钱生白芍三钱川厚朴二钱鲜竹茹二钱炙甘草八分生牡蛎三钱，打川黄连一钱|次方：浙苓皮三钱川厚朴二钱生薏仁四钱车前子四钱生白芍三钱鲜竹茹二钱炙甘草八分广木香八分焦山查三钱生牡蛎|三钱，打天花粉三钱炒扁豆三钱|效果：服前方三剂，身热退，腹痛止，痢转为泻。再服第二方五剂，诸症皆效，前后共十余日而痊。|廉按：胎前伏邪，娩后陡发，其脉有不即露者，惟舌苔颇有可征，或厚白而腻，或黄腻黄燥，或有黑点，或微苔舌赤，或口渴，或胸闷，或溲热，或便赤，或热泻转痢，此皆温湿暑热之邪内蕴。世人不察，辄饮以生化汤之类，则轻者重，而重者危。不遇明眼人，亦但知其产亡而不知其死于何病，误于何药也。我见实多，每为惋惜。此案由暑湿伏邪，先泻后痢，治法注重伏邪，不拘于产后常痢，诊断独具卓识，方亦清稳平和。|