0601
怡昆子，己未八岁。七月望后，身热咳嗽，形寒足厥，腹痛拒按。遵伏暑新风挟积列，进栀、豉、益元散、青蒿、银、翘、蒡、杏、瓜瓣、芦根、黄芩、枳、查、桑枝、晚蚕沙等出入。越四日，频咳频嚏，面见疹点，是正■也。神情不畅，寐或惊惕。进牛蒡、象贝母、薄荷、桑叶、前、蝉、青蒿、黑山栀、桔梗、滑石、钩勾。紧密窗槅，以防风寒。其痧点不甚畅达，且按腹作痛，探足厥冷。是积横于中，气不宣布。以痧宜透，而伏暑忌直攻，因设宣通蕴积之轻剂。苦参子五十粒去壳，分二次开水吞下。服后，渐便酱黑之溏粪，而手按其腹尚有痛也。苦参子减半，复进之。外以西河柳，芫荽煎浓入盆，放床熏其足，两次，足转温。病其热不下达足不透痧点也，外以吴萸五钱研，加面醋调敷两足心，布包。足热痧透，而伏火充斥于肺，音喑咽痛。进射干、元参、连翘、赤芍、木通、紫草、桑皮、绿豆衣、黑山栀、牛蒡、兜铃、青蒿、蝉衣、茅根、钩勾，清气营达邪，一路谨慎而安。继而传染其妹静婉，六岁。身热。初未避风，其■透而不畅。拟方稍兼温透，痧透而肺火内蕴更甚，咳音如哑，连声不绝，卧则鼻鼾。清透剂中重用芦茅根、瓜瓣、桑皮、知母、黑山栀、玉泉散等，以清肺火。其转机尚|