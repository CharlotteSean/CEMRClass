分镇符公祖恭人形体壮盛，五旬，手指麻木已历三载。甲辰秋，偶感恚怒，忽失声仆地，痰潮如锯，眼合遗尿，六脉洪大，适予往茸城，飞骑促归。缘符公素谙医理，自谓无救，议用小续命汤，俟予决之。予曰：是方乃辛温群聚，利于祛邪，妨于养正，其故有三，盖北人气实，南人气虚，虽今古通论，然北人居南日久，服习水土，卑禀更移，肤腠亦疏。故卑下之乡，柔脆之气，每乘虚来犯，致阴阳颠倒，荣卫解散而气虚卒中，此南北之辨者一。况中风要旨又在剖别闭脱，夫闭者，邪塞道路，正气壅塞，闭拒不通。脱者，邪胜五内，心气飞越，脱绝不续，二证攸分，相悬霄壤，故小续命汤原为角弓反张，牙关紧急闭证而设，若用于眼合遗尿之脱证，是既伤其阴，复耗其阳，此闭脱之辨者二。又风为阳中阴气，内应于肝，肝为阴中阳脏，，外合于风，恚怒太过，大起肝胆内火，外风猖狂扰乱，必然扶势而乘脾土，故痰涎汹涌，责脾勿统摄，肾不归经，滋根固蒂，尚恐不及，若徒事发散是为虚虚，此真似之辨者三。《灵枢》所谓虚邪，偏客于身半，其入者，内居荣卫，荣卫稍衰则正气去，邪气独留发为偏枯。端合此症，当法河间、东垣用药，保全脾肾两脏，庶可回春。亦以六君子加黄芪、白芍、桂枝、钩藤、竹沥、姜汁服二剂，恶症俱减，脉亦收敛，但声哑如故。此肾水衰，心苗枯槁，至|更余后，火气下行，肾精上朝，方能出音。遂|用地黄饮子，服至十五剂，大便始通，坚黑如|铁，虽有声出，状似燕语。乃朝用补中益气汤|加五味、麦冬以培脾，夕用地黄汤加肉苁蓉，当|归以滋肾。调理百日，语言如旧，步履如初，但|右于稍逊于前耳。|