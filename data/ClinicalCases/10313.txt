中神琴溪|近江屋某妻，月事不顺，小便数，大便常秘涩。一日腹大痛，其痛筑湫不堪，急走人迓先生。至则昏倒气绝，四肢微冷，按其腹磊磊如囊沙石状。即作茴香煎烫其腹上，呼吸顿复。又烫之，大便大通，诸症渐渐退。至夜半复腹痛下蓄血及块物，而后腹和，脉为之动，与桂枝茯苓丸数贴康复。|茴香煎方茴香十钱樟脑五钱|右二味，和烧酒三升，煮取二升，去滓，浸巾以烫患处，冷则换之。|