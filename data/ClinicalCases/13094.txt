0602
头痛久而不愈，名曰头风。头风多害眼，方书固己言之矣。尚有一种突变，神迷肢掣，不可救治之证，前贤未经道及。曾见曙翁乃郎，年约十岁，头痛时发，予因他事过其家，见儿号泣，询之，翁告之故，出方药。皆辛散之属。予曰：此由先天不足，木失水涵，风阳上冒，辛散不宜。翁求方，疏归芍地黄汤付之。翁惑旁言，遂置不服，仍请原医看视，以为前药尚轻，更增细辛、藁本，一夕痛剧而厥，手足瘛疭，急来延予。予曰：肝风动矣，不可为也。翁恳拯摇，勉用熟地、党参、麦冬、阿胶、炙甘草、麻仁、枣肉、茯神、白芍合复脉汤，参入牡蛎、龟板，方诸水介潜之法，不验，辞之，更医无功，|