0006
乙酉五月初十日，沈，二十四岁。六脉弦数，劳阳吐血，建中汤主之。|白芍炒，六钱丹皮三钱大枣去核，三枚桂枝三钱甘草炙，三钱姜汁冲，三匙麦冬不去心，五钱胶饴一两，去渣后化入，上火二三沸，搅匀煮三杯，分三次服。|十四日：肝郁胁痛，病名肝着，治在肝经之络，经药弗愈也。|新绛纱三钱半夏三钱苏子霜三钱旋复花包，三钱青皮二钱归横须二钱降香末三钱吴萸泡淡，一钱广皮炭二钱广郁金二钱煮三杯，分三次服。|十五日：六脉弦劲，前用建中，现在右脉已和，左手仍劲，胸中咳甚则痛，间有一二口紫色之血，按肝脉络胸，是络中尚有瘀滞，且与建中宣络。|新绛纱三钱降香三钱丹皮炭三钱旋复花包，三钱郁金二钱苏子霜二钱桃仁泥三钱归须二钱广皮炭二钱姜半夏五钱煮三杯，分三次服。|廿一日：六脉弦数，以春气在头之故，偶受微风，右寸独浮大而衄血，暂与清清道之风热。|白茅根五钱甜杏仁三钱茶菊花三钱侧柏炭三钱桑叶三钱鲜芦根三钱黑山栀二钱煮三小杯，分三次服。|