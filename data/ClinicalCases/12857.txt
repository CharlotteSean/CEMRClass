0601
张幼，二岁，常州人。九月二十八日。痧透两朝，壮热神烦，手扬足掷。盖热为心所主，风为肝所主，火乘风势，风借火威，风火交煽，互相猖撅，以致牙关紧闭，颈项仰强，两目直视，不啼无泪，四肢搐搦。脉象弦数，纹紫直射命关。窍络被蒙，痰热壅闭，症属险重。急宜清热熄风，化痰开窍。|带心连翘三钱京川贝一钱五分明天麻一钱五分黑山栀三钱石决明七钱双钩勾三钱九节菖蒲一钱广郁金一钱五分朱茯苓三钱制僵蚕三钱淡竹沥一两，冲服宝金丸二粒，早晚各一粒，化服|复诊：九月二十九日。惊定神清，痧回热衰，咳嗽加剧，邪从肺达，已入佳境。治当化痰肃肺以冀廓清。|京川贝一钱五分桑白皮一钱五分桔梗一钱杏仁三钱炙紫菀二钱冬瓜子三钱广郁金一钱五分枇杷叶三钱，包辰金丸二粒日服一粒。二剂即愈。|