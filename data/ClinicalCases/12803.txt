0601
佚名|朱小爷。身热十天，未曾得汗，痧子隐隐，布而不透，咳嗽音声不扬，甚则气逆鼻煽，时时迷睡，舌质红，苔干白而腻，脉象郁滑而数。此无形之风温伏邪，与有形之痰滞互阻，肺胃为病。痰浊上蒙清窍，清阳之气失旷，邪热不得从阳明而解，返由逆传阙阴之险，颇虑痉厥之变。宜涤痰清温，开肺达邪。|嫩射干八分净蝉衣八分薄荷叶八分枳实炭一钱鲜竹茹钱半生甘草六分光杏仁三钱象贝母三钱冬瓜子三钱连翘壳三钱生赤芍二钱淡竹沥一两真猴刺粉冲服五厘活芦根一尺去节，用密炙麻黄三分，入于芦根内扎好。|二诊：痧子十三天，布而不透，隐而太早，咳嗽痰多，甚则气逆鼻煽，小溲渐清，迷睡依然，舌苔白而干腻，脉象沉细带滑。良由风温伏邪不得从阳明而解，而返陷入阴，卫阳不得外达，气逆鼻煽，是肺阴暗伤，而痰浊不化，似有阴躁之象，手足逆冷，势成慢惊。迭进清解涤痰之剂，未曾一效，不得不改变方针，以冀戈效。今宜温经达邪，养肺化痰，是背城一战耳。|熟附片三分蛤粉炒胶二钱光杏仁三钱炙远志一钱水炙桑叶皮各钱半川象贝母各二钱九节菖蒲七分淡竹沥一两，生姜汁两滴，邺温冲服姜竹茹钱半|三诊：痧子十六天，温经达邪，已投三剂，迷睡已减，神识亦清。惟咳嗽痰多，微有泛恶。小溲浑浊亦清，舌中腻黄亦减，哭粒无泪，肺阴已伤，痰浊恋留肺胃，一时未易清彻，今拟滋养肺阴，和胃化痰。|蛤粉炒阿胶一钱川象贝各二钱光杏仁三钱密炙马兜铃八分竹沥半夏二钱瓜蒌皮三钱赤茯苓三钱水炙远志一钱炒竹茹二钱|