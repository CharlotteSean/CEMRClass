0302
吴右，年二十六，无锡。怀麟五月，有故而堕。既感气郁，复受风寒，频进通瘀，致伤营血，肝不条达，咽中如有炙脔，吞之不下，吐之不出。涎多泛酸，胃呆口苦，绕脐腹痛。苔腻，脉弦硬无情，夜不安眠，神情销削，便坚溲黄，已成损证之象。宜先柔肝解郁，理气化痰，泄热安神治之。勿拘于通瘀养血。|竹半夏大腹皮各二钱生香附广郁金新会皮姜竹茹各钱半生枣仁茯苓神辰砂拌山栀仁地枯萝猪赤苓砂翘心各钱半小川连三分北秫米包紫石英各四钱生蛤壳八钱，先煎。|二诊：肝肺不和，痰气阻滞，进解郁理气，化痰泄热之法后，咽中炙脔已化，微觉梗梗，咳窒，痰吐甚坚，大便更而极少，小溲短赤，腹中鸣鸣作响，气从上逆。仍宜宣肺疏肝，养阴清热，兼化痰理气之品治之。|原金斛先煎天花粉光杏仁川贝母肥知母炒蒌仁鲜荷叶筋各三钱鲜沙参真珠母先煎石决明先煎，各六钱橘白络佩兰梗鲜竹茹线瓜络各钱半|本证始末：此大中华橡胶厂吴正麟之爱人，已诊治月余，无效。神情销削，气短音低，有八损之象。上列二方服后，诸恙渐平，调理一月，共诊七次，完全健康。此为产后症之特辟蹊径治法。|方义说明：按证中，有咽中有如炙脔，吞之不下，吐之不出，似乎如梅核气。宜四七越鞠逍遥等法。今因痰多泛酸，胃呆口苦，知属于痰热。绕脐腹痛，夜不安眠，知属于有滞。而心脾之阴不和，故用半夏、秫米，以和阴阳之枢纽。枣仁、川连，以安神宁心。腹皮、枯萝以化滞。其余用香附、郁金以理气，茯苓、陈皮以化湿。妙在用石英、蛤壳，温凉平降，佐以山栀、翘心以清心热，有如乱丝一把，徐徐地分头顺解。第二方，注重清热化痰，热清则痰不生，痰少则阴自复，真不必养血化瘀之刻板死法也。|