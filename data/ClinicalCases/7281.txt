王男。中阳不运，水饮停中，饮食不化精微，而化痰湿，每旬一发，呕吐酸水甚多，盈盆盈碗，气逆善噫，背俞掣痛，溲赤且少，脉弦滑，舌白。水泛高原之见征，势无速效。以温中蠲饮、分利水道为先。|炒茅术二钱熟附片二钱淡干姜一钱泽泻二钱桂枝尖八分炙甘草五分新会皮一钱霞天曲三钱姜半夏二钱云苓三钱涤饮散四钱，包|二诊：进温中蠲饮、分利水道之剂，每旬一发之水饮，发时呕吐痰水虽少，而背俞仍掣痛，善噫气逆，脘中或痛，或洒淅恶寒，脉弦滑。中阳式微，水饮已成窠囊，非旦夕可收全功之候。|潞党参三钱熟附片二钱茅白术各二钱桂枝尖八分淡干姜一钱炙甘草五分大砂仁八分杜切茯苓三钱泽泻二钱法半夏二钱生姜两片大枣三枚|丸方：潞党参二两，姜汁炒桂枝尖八钱淡干姜一两益智仁一两五钱，盐水炒大砂仁八钱茅白术各二两公丁香五十粒新会皮一两泽泻二两法半夏二两云苓四两炙甘草五钱|为细末，煨姜、大枣煎汤法丸。|