0000
徐某年约三旬，秋间陡患腹痛吐利，发热口渴，烦燥不安，舌苔黄腻，脉息滑数，盖暑湿蕴伏中焦肠胃，中有宿滞也。与黄连香藿饮合平胃散。一服吐利止，身热退，接服一剂，知饥欲食矣。大凡黄连、石膏之病，其舌苔必黄腻或黄燥，其小便亦必红赤。若小便清长，舌光无苔，则膏、连二药皆为禁剂。盖舌质之光否可觇胃脏之虚实也。|