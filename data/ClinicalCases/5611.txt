常州，郁左。肾水不足，不能涵木。君相之火上升，心神不安，惊惕，卧不成寐，头眩肉■，胸闷作恶，舌苔灰黑。浊痰在胃，胃失下降。养阴和中，以安君相。|南沙参麦冬黄连酒炒石斛玄参竹茹石决茯神枇杷叶合欢皮青果丹皮|二诊：惊惕稍定，君相之火稍平，舌苔灰黑未化，胸咽不舒，肺胃之气不展，浊痰不清，溺后混浊，澄澈有底。此败精宿于精关，变而为浊。养阴清肝，兼舒肺胃。|南沙参麦冬黄连丹皮石决石斛枳壳甘草枇杷叶竹茹山栀鸡子黄炒|三诊：脉数较缓，阴火较平，肝部犹弦，厥气未和，上干心胃，则心胸烦闷，肉■筋惕。舌苔前半已化，后灰黑而腻，阳明浊痰未清，吞吐粘痰酸水。阴分虽亏，未便滋补，还宜养阴清肝和胃。|南北沙参茯苓神天麦冬西血珀甘草枳壳川贝石决丹皮山栀竹茹龙齿鸡子黄|河、井水各半煎|