乡人子，六岁，与群儿嬉，以炒蚕豆塞在鼻孔内，既而鼻涕下流，豆沾涕湿发胀，痛楚甚剧。倩薙发匠用镊取之，豆皮著涕滑不留手，愈镊则豆愈向上，直抵鼻根。久之，外面亦胀甚而痛，无法以出之。乡人惶急来求设法，仓卒间予亦无可著手。沉思良久，忽得一法，以卧龙丹吹入右鼻孔中，须叟，喷嚏大作，其豆因连嚏之力推至鼻孔之边，乃紧捺其上游，以尖刀剖豆而出之。乡人率子叩头，欢跃而去。|