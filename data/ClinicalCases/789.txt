李妻。伏邪有浅深之殊，邪从阳明而达，必见呕逆，邪从少阳而达，必见疟象；若蕴久不达，则熏蒸而传疹■。始发之时，须求表里俱通，庶少反复。据述始起寒热如疟，继则反转壮热神烦，或间凛寒，经七、八日，颈有晶■，更衣失通，躁扰口渴，苔黄泛恶，脉象濡数。古人云：暑先入心，暑必兼湿。又云，热不外达，必致里结。此证暑湿郁蒸，未能速达，致热结于阳明，气分宣降失司。想伏热以达表为轻，下行为顺，今表里三焦未尽通达，热从内讧，虑其津液受劫，致多传变。叶氏谓时邪须顾津液，又云疹子为邪热外露之象，见后宜热退神清，方为外解里和。爰拟清宣伏邪，参以疏腑，望其热退便行，庶无反复，不致风动神昧为吉。|大豆卷山栀青蒿郁金枳实竹茹天花粉石斛赤苓玄明粉黄芩碧玉散|