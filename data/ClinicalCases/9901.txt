新胜卜，湿热之邪混杂三阳，迄今旬日，虽壮热神昏，身痛等症俱退，而邪势留经入腑，膀胱气痹，少腹高突拒按，小溲淋沥，大便闭结，所谓邪犯太阳之本，已成胞痹矣，脉来弦滑，宜急宣通少腑，以防湿浊阴邪上逆喘脱。|猪苓一钱五分生冬术一钱五分泽泻一钱五分木防已三钱五分茯苓一钱五分小川连三分桂枝三分飞滑石三钱木通一钱车前子二钱|姚光祖按：此五苓加味，若势急，可先用葱白熨法及罨脐法，颇获捷效。|又大小便虽俱通，然宿矢未尽，胞痹未平，舌黄，脉右弦实，仍宜通利，犹在险途。|照前方去木通、滑石、车前，加煨大黄二钱，枳壳八分，桃仁十粒，薤白一钱。|