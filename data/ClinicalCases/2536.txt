病者：孙家咀王襄臣之母，年近七十。|病因：患湿浊气痹。|症候：欲吐不吐，欲泻不泻，胸闷气痛，状如霍乱。|诊断：孝移初治不效，自分必死，闻愚治孙瑞林痢症有奇效，乃请愚治，六脉洪数而滞。|疗法：与五苓散加芳香醒脾之药。|处方：上平片三钱，泽泄、泽兰、炒苍术各二钱，石蒲、猪苓各一钱五分，桔梗、甘葛、橘络各一钱，桂枝五分。|效果：三剂全安，其母感激逢人称道不置。|理论：是年夏季，病寒湿结痛者，颇不乏人，然经愚治者，大都以辛香疏通之法，如五苓理中泻心诸方，加石蒲、藿香、兰叶、橘络、只朴之类，然有效有不效，其效者，大约受湿甚微，一疏通而病自除。其不效者，受湿甚重，虽有辛香疏通苦寒之清泻，亦莫能通，间或自食巴豆而愈者，愚初以为孟浪之极，既观数人腹痛欲死，下之不通，自买巴豆食之见效，忽忆仲景伤寒论中，有谓丸药误下之戒，丸药盖汉时俗医习用之方，方不可改。王宇泰云，即甘遂巴豆也，今病者因痛剧而自服之，可知非寒湿内闭甚深，已服承气数次不效者，不可妄用也，援举服验症二则以证之。|一号兵孔绍林，病心腹痛，牵引少腹，大便闭塞，百计不通，服承气汤及燕益参补丸均无效，痛极无法，自买巴豆二粒，炒研去油，白水服，一泻而愈。|一家居胜，病腹痛便不通者旬日，热甚危急，与五苓理中承气等方均不效，彼百计求通，乃自买巴豆吞之而愈，可见寒湿闭结之症。非大温大燥之品，不足以劫夺之也。自今考之，此即蓄水结胸一例，若与十枣大陷胸等汤，亦必应手而愈矣。|方论：五苓散为治湿之总剂，其加石蒲、兰叶者以宣痹也，加桔梗、甘葛者，所以宣肺气和胃气也。盖湿邪之痹，痹塞胃气，中焦不运，得桔梗、甘葛以宣之，肺气化，则胃气自化矣，上焦通，则中下亦通矣。|