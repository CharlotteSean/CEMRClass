蒋右，年五十四，苏州。肝脾不和，食入不运，隔一二小时，即大吐不止。每至下午，则腹更胀满，自腰以下，撑痛难忍。上则头晕心悸，大便时坚时溏，小溲少，病已年余，诸药无效。此脾阳式微，肝气上逆，《金匮》所谓有留饮而上逆之证。直温中运脾，疏肝流气，尤以先止呕吐为第一要务，用戊己加味法。|细桂枝五分炙甘草八分乌梅炭春砂仁各一钱淡吴萸六分小川连四分小温中丸包冬瓜子皮大白芍炙鸡金云茯苓各三钱仙半夏炒泽泻各二钱姜竹茹钱半|二诊：留饮积于脾胃，上泛则吐出痰水，每日夜，有数面盆之多。其气只上逆而吐，不能不化。所以溲少便坚，脘中至腰，胀满而痛，总由肝气过旺，而心阳衰弱，脾阳不振，有如满天云雾，蔽日而遮天，投戊己加减法后，诸症较减，体觉略适，进一步用理中安胃法。|上肉桂四分乌梅炭炙甘草各八分，同打淡干姜八分小川连八分，同打云茯苓三钱淡吴萸六分，同打车前子包沉香曲包姜半夏福泽泻枳实丸包，各三钱广郁金青陈皮炒，各钱半|三诊：连进理中安胃之剂，呕吐已减七八，满腹抄响，水声汨汨，胃气仍呆，今既病象有能动之机，应进为深入虎穴，一劳永逸之图。|上交趾桂四分，饭米为丸药汁吞服控涎丹包，一钱金铃皮制香附青陈皮炒广郁金旋复花包姜竹茹各钱半真新绛七分仙半夏炒泽泻各二钱代赭石先煎，五钱|本证始末：蒋女士，娴文墨，通医理，苏州孝廉张淑鹏，设养济堂，为伟之忘年交。蒋与张属亲家，荐余诊治。其诊五次，服第三方后，大便通，泄水甚多，日久宿恙，一旦霍然，以后仅二陈竹茹等疏化而已。|方义说明：痰饮之证，千变万化，此证根源，在肝旺阳衰。第一方，所以用甘酸化阴，辛苦泄热，以图止呕，内用小温中丸，有针砂一味，能治黄通便，第二方，加入肉桂干姜，助阳气以化水饮，第三方，注重控涎丹一味，泄水下行，金铃皮、香附等，和肝理气，肝一平，则波浪不起，所以能收全功，惟真猩降一味，近不采用，伟诊病时，药铺尚备，近则不有，功效甚微，可以不用，故特说明之。|