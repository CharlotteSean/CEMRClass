0602
桂林洪贯珍兄子，发热、痰嗽、多汗、恶风，日久不愈，求予治。诊其脉滑大。予曰：“此风伤卫也。”与桂枝汤，三剂，愈。|汪氏子，五岁，发热痰嗽、自汗恶风、脉来浮缓，此风伤卫也。应用桂枝汤，不信，求他医。十日不愈，复请予治。予曰：“天时热矣。”前方少加黄芩。药未服，惑于旁说，复更医杂治。又十日不效，始知自悔。复请予，予不答。叩头垂泣，予始往视。见其发热气促，痰嗽绵绵，汗出如雨。予曰：“病虽如故，热久汗泄，正气亏矣。”前方宜再中加人参。方用桂枝六分，杏仁、赤芍各五分，黄芩四分，人参、甘草各三分，姜一片，枣一枚，一剂稍安。二剂汗止、热退。再用二陈加人参，炒栀子，四剂而痰嗽渐平。|