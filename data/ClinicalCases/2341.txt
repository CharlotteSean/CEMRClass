0000
No Doctor Name|陶元升麻疹后，忽壮热面赤，痰喘不已，两额太阳抽痛异常。脉不洪滑，反濡细，痧气阻塞脉路也。痰喘不已，痧气上壅也。两额太阳抽痛，痧毒上攻三阳也。其面赤发热者，毒盛极而攻表也。均不因麻疹而然。启腿弯痧筋，放六针，毒血墨黑，未愈。用清凉至宝饮，减细辛，加黄芩、干葛、红花、牛膝、木通，微冷饮二剂，渐安。但腹中饱闷，按之则痛，用丁沉阿魏丸，微温饮之。又付必胜汤，温饮四剂，下尽黑恶毒物而愈。|