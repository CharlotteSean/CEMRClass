0602
施，子三周，面黄肌瘦，肚胀泄泻，发热不乳。医皆用大芦荟丸、如圣丸及泻青丸，久而不愈。余按其初病为热疳，过服寒凉峻厉之剂，致脾胃虚损、津液耗伤，久病即变为冷疳。钱仲阳云：诸疳皆脾胃之病，内亡津液之所作也。亟投五味异功散加白芍、煨木香，甚效。以原方加熟附、炮姜、大为温补乃痊。|阿，子六岁，询其患惊风后，复潮热作渴，饮食不思，面黄体瘦，肚大溏泻。余视形气脉症皆因病后脾胃亏损，用药过伤，不能传化饮食，内亡津液，虚火妄动而成疳证。即用胡黄连丸先止热渴，随服蟾蜍丸。旬日后热退渴止，更以加味异功散调理脾胃，诸症悉除。|