0102
癸亥三月初八日，王氏，五十八岁。初起喉痹，为快利药所伤，致成肺痈。胸中痛，口中燥，痹仍未痊，不食不寐，痰气腥臭，已有成脓之象，脉短而数，寒热，且移热于大肠而泄泻。难愈之证，勉与急急开提肺气，议千金苇茎汤与甘桔合法。|苦桔梗二两桃仁五钱冬瓜仁五钱生薏仁一两甘草一两鲜苇根四两水八碗，煮成三碗，渣再煮一碗，分四次服。|