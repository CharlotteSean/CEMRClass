0000
朱氏妇患赤痢匝月，多医杂治。痢止三日矣，而起病至今，胸痞头胀，米饮不沾，口渴苔黄，瘦热而痛，凛寒身热，夜不成眠，神惫形消。诸医技窘，乞余往视，脉数而弦。伏暑未清，营津已劫，气机窒塞，首议清泄。南沙参、石菖蒲、蒌、薤、栀、芩、茹、连、橘、半、白薇、紫苑，四剂而痰活胸舒，寒热大减，且能啜粥；改用北沙参、生首乌、柏子仁、冬瓜子、元参、蒌、薤、菖、栀，二剂坚矢下，授清养法而痊。|