甲子治一人，年四十余，容颜饮食皆如常，日则默默兀坐，至夜心神昏乱，烦躁多言，寤寐不安，余以朱砂安神丸，服十余日而痊。|朱砂安神丸方|朱砂半两，飞净黄连半两生地三钱当归二钱甘草二钱酒泡，蒸饼如麻子大，朱砂衣，每服三十丸，临卧时，灯芯汤下|陈修园曰：东垣之方，多乱杂无纪，惟此方用朱砂重以镇怯，黄连之苦以清热，当归之辛以嘘血，更取甘草以制黄连之太过，地黄之润以助当归之不伤。其方颇纯，亦堪节取。|