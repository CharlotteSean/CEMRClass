0000
某。症经三候，本属极重时症，无怪日愈多，病愈转，愈变愈剧也。正伤则稍动肢体洒震，形消肉脱，邪热起伏，神识昏糊，舌边白腻，舌心干毛，汗多肢冷，便不得行，脉象细数，渴饮胸痞。邪盛则陷，正虚则脱，皆属局内之事也。勉思一方备商。|南沙参桂枝尖紫蔻知母草果块滑石双钩钩荷叶梗枳壳佛手|另用九节菖蒲、天竺黄、上西黄，三味研末，用荷花露调服。|二诊：前因热邪内伤气液，而用扶正泄邪之地，果然热退身凉，肢体痊定，舌苔化而转润，脉象细而不数，寤亦未始不寐。但气分大伤，则形消而肉脱；津液过乏，则心热而口渴。仍虑内风因虚而动，则痉厥难免，正气欲敛不能，则脱汗接踵。再拟一法，仍循旧章，扩充其间，未卜弋获之幸否。|南北沙参金石斛益元散连翘心方通草川贝母茯苓神荷梗广郁金大豆卷|