0304
景。接到手书，阅悉一切。令婶母之病，因郁而起，适值经来，则病之涉乎营分者，可想|而见。寒热夜发，汗出齐颈。在热入血室者，本|有是证；惟仲景所论，主以小柴胡汤，乃伤寒之邪，此证或因温邪，或因郁热，逼入营分，因|．热蕴而经行，因经行而热陷。病之路径与伤寒|同，而致病之邪则异。治是症者，可以师仲景|之法，而不可执仲景方也。至阳脱阴虚两层，除头汗外，与别项见证，均不相符，可无论也。询寒热作于酉戌，退于寅卯，邪之涉于阴分，已可概见。汗出于头，颈下无汗，乃热入血室之见证；况病起而经候适行，尤与证情相合。仲景从少阳立法，而以小柴胡汤为主方，原欲从阴分提出所陷之邪故耳。此症本非伤寒之邪，则师其意，当变其方。拟从少厥两经，泄热退邪，俾郁热渐清，则头汗自渐少矣。悬揣之说，未识当否？尚希高明酌采。鲜生地生姜打汁，连渣同生地拌打，和炒微黑紫丹参炒丹皮嫩白薇香青蒿东白芍酒炒淡黄芩酒炒生甘草牡蛎茅根肉|加减：前案云额汗，如汗在额，而不及胸后者，乃阳明病，当加知母；若小便清利，大便黑者，专属瘀热而设，当加桃、泽、延胡之类。方中鲜生地改用小生地亦可，姜酌减少。|吴。寒热初来，经水适至。四、五日来，足冷不温，热势夜甚无汗，唇颧俱赤，舌苔红浊，脘痛下掣腰脊。此邪机乘虚内袭营络，而中焦之暑湿，郁而不宣。病机转折甚多，故屡淹缠，更有变幻。拟方清营达邪，疏泄中焦，俾得渐次外达，庶免痉蒙之险。|鲜生地豆豉打带叶苏梗丹皮杭菊泽兰叶山栀木香郁金连皮茯苓豆卷金铃子川朴茅根|二诊：前与清泄达邪，足能渐温，寒热较轻。惟里郁之邪颇深，未能一律外达，且邪机|留于营分，更多周折。刻下寒热往来，头晕且：痛，邪气有从少阳而出之势；舌绛苔浊渐燥，唇红而焦，胃中有化燥之象。拟方从少阳阳明疏邪泄热，仿大柴胡汤而小其制。|细柴胡青蒿带叶苏梗凉膈散包丹皮鲜生地豆豉打鲜佛手|三诊：入夜热甚谵语，齿缝出血，头痛偏左，■躁恶心，汗便两窒。邪机不从外解，燔灼营分，波涉厥阴。倘再不从气分面解，即有痉蒙之虑。拟方专从营分疏邪清热。|鲜生地薄荷打丹皮白薇蒺藜连翘细川连黑山栀杭菊淡酒芩苏叶竹茹茅根|四诊：温邪内郁，不得疏达，汗便不通。脉象两关弦数，左手尤甚，头痛偏左，舌绛苔黄。浊蕴于中，风火上炎。唇干齿黑。拟方且与清泄肝胃，观其动静再商。|黑山栀杭菊生锦纹羚羊角丹皮薄荷蒌皮元明粉打淡芩生枳实竹茹茅根肉|五诊：汗便虽得未畅，外发之热，因之得减。各恙均平，而里伏之邪，尚未一律外达，还宜从里疏达。|鲜生地豆豉打黑山栀淡酒芩豆卷杏仁苏叶梗生枳实蒌皮元明粉炒竹二青茅根|