佚名|宋先生。中发背腐肉已除，新肉已生，纳谷衰少，口舌糜点，牙龈肿痛，妨于咽饮，便溏如痢，苔腻布，脉象左濡弦，右濡滑。此乃气阴两亏，无根之火易于上升，脾胃不运，湿浊留恋。人以胃气为本，再以和胃运脾，宣化湿浊，尚希明正。|炒淮山药三钱云茯苓三钱炒扁豆衣三钱新会皮一钱炒谷麦芽各三钱佩兰梗一钱五分藏青果一钱干荷叶二角野蔷薇露?香稻叶露各二两，二味后入龙脑薄荷一支，剪碎泡汤洗口，舌糜烂处用珠黄散搽。|二诊：中发背腐肉已去八九，新肉已生，便溏如痢亦止，口舌糜点碎痛，牙龈虚浮，妨于咽饮，纳谷减少，苔薄腻，左脉弦象略缓，右部濡滑。此气阴两亏，挟湿浊上浮，脾胃运化无权。人以胃气为本，再宜和胃清宣。|炒淮山药三钱云苓三钱川象贝各二钱陈皮一钱通草八分炒谷麦芽各三钱佩兰梗一钱五分野蔷薇花露三两香稻叶露三两，二味后入|三诊：中发背腐肉虽去八九，新肉生长迟迟，皆由正气亏虚，不能生长肌肉。惟口舌糜腐碎痛，牙龈腐烂，妨于咽饮，谷食衰少，苔粉腻。虚火挟湿浊上浮，脾胃生气无权，还虑正气不返，致生变迁。再宜和胃清解。|真芦荟八分京玄参一钱五分甘中黄五分川象贝各二钱胡黄连五分通草八分赤苓三钱活贯仲三钱生熟谷芽各三钱野蔷薇花露三两香稻叶露三两，二味后入|