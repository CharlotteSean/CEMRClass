任左，大渲。丁巳春有鼻衄，气逆作咳，力乏。在沪服调补药，有温补味，血症时发。迨六月中旬来诊，咳嗽不甚，里热神疲，多动气逆，味苦，小溲黄赤。脉弦数，苔薄白。是素体阴亏，肺胃蕴热。用竹茹、沙参、天冬、功劳子、旱莲草、山栀仁、石斛、桑枝、地骨皮、牛膝、杞子、蛤壳、知母、八仙长寿丸。|复诊：左脉弦减，右数未退。加淡芩、枇杷叶。|三诊：脉弦数未靖，掌灼，微咳，不甚酣寐，气短，苔黄，味苦。是虚中挟热，拟上清下潜，清其至阴之热。沙参、元参、百合心、桑皮、兜铃、栀仁、白薇、功劳子、旱莲草、石斛、地骨皮、麦冬、莲子心。另獭肝末，卧服。|四诊：咳愈稀，口苦减，溲色淡，寐安，里热亦微。惟脉虚弦数，腰痛力乏。拟峻补真阴，摄纳浮阳，复入清热。如熟地、山萸、茯苓神、山药、牛膝、杜仲、泽泻、丹皮、二冬、五味、龙齿、獭肝、鳖甲、茜草、珠儿参、元参、杞子、黄柏、蛤蚧尾、阿胶、龟胶为丸。|