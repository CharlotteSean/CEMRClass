李荷生君夫人，年二十四岁。民国十七年七月十七日诊。|病名：妊娠伏暑。|原因：怀孕七月，新凉引动伏暑，病起旬日，曾服安胎止咳方不效，改延余诊。|证候：咳嗽牵引胁痛，气喘潮热，胃呆胸闷。|诊断：右脉滑疾，舌红。证属伏暑热炽，津液酿痰，流注肋膜，病势棘手，非安胎套方所能治。|疗法：清透伏暑，室畅气机为先，继进寒凉清肺。|处方：鲜竹叶二钱薄荷一钱连翘三钱淡豆豉三钱鲜藿香三钱焦山栀一钱苏梗一钱茯苓四钱苦杏仁三钱瓜蒌皮三钱黄芩二钱|次诊：七月十八日。咳嗽气喘，胸闷，脉滑，舌红苔黄厚。伏邪内蕴，肺胃同病，用清润法。|次方：桑叶三钱生白芍三钱苦杏仁四钱生蛤壳四钱旋复花三钱包煎全瓜蒌五钱海石三钱黄芩三钱南沙参三钱枇杷叶三片去毛桑白皮三钱炙甘草一钱|三诊：七月二十日。咳嗽气喘，左胁掣疼，咽痛，潮热未尽，右脉滑数，舌红。肺热胶痰入络，再当清解痰热。|三方：玄参三钱生甘草一钱桑叶三钱瓜蒌仁四钱川贝二钱淡竹沥一两冲竹茹三钱苦杏仁四钱枇杷叶三片去毛旋复花三钱包煎黄芩三钱|四诊：七月二十一日。胁痛虽止，咳逆气喘未平，便艰潮热。脉象滑数，舌红苔薄。肺热颇炽，宗喻嘉言法。|四方：桑叶三钱鲜枇杷叶五片去毛原麦冬三钱火麻仁四钱叭杏仁三钱鲜生地四钱水芦根一两淡竹沥一两冲川贝二钱知母三钱全瓜蒌四钱|五诊：七月二十二日。热恋日久，胎气不宁，躁动火升，咳逆气喘，痰黄白韧，吐出颇多，口渴欲饮，便解燥矢。脉象滑数，舌苔黄白腻。仍宗喻嘉言清燥救肺法。|五方：桑白皮三钱枇杷叶五片去毛原麦冬四钱玄参八钱炙甘草一钱生石膏八钱鲜石斛三钱鲜生地八钱瓜蒌仁五钱苦杏仁五钱鹅管石四钱旋复花三钱包煎|六诊：七月二十三日。昨服药后，便下四次，均属痰沫，夜卧胁痛复发。咳痰黄厚胶粘，热势未退，头汗气喘。脉象滑数，尺泽脉和，舌色红糙，苔黄白腻。肺炎肠热，痰火上升，病势非轻，宗吴鞠通法。|六方：玄参八钱原麦冬八钱鲜生地八钱知母八钱生石膏八钱生甘草二钱礞石滚痰丸五钱吞郁李仁肉三钱鲜石斛三钱|七诊：七月二十四日。昨服药后，汗出如注，便下四次，热势轻减，痛止气平，痰薄。按脉滑，舌红，苔黄白厚腻。蕴痰尚多，虽下未清，再进清肺化痰，降气通腑法。|七方：玄参八钱原麦冬八钱鲜生地八钱知母五钱竹茹三钱生甘草二钱瓜蒌仁五钱桑白皮三钱旋复花五钱包煎礞石滚痰丸三钱吞黄芩三钱|八诊：七月二十五日。热退身凉，胎安气平，自汗淋漓，咳嗽未已，痰薄，胃醒思纳。脉滑疾，舌红润，苔黄白腻。病势已轻，痰火亦化，用清肃肺胃余邪，轻剂治之。|八方：南沙参三钱桑白皮三钱地骨皮三钱炙甘草一钱紫苑三钱川贝二钱款冬花三钱稆豆衣三钱枇杷叶五片去毛竹茹三钱橘红一钱朱茯神四钱|九诊：七月二十七日。热退汗敛，便实溲长，寐安，咳嗽痰薄，气平肢倦，胃欲思纳。脉象右滑疾，舌色红润，苔化。病已痊愈，再进清肺安胎方，为善后疗法。|九方：旋复花三钱包煎苦杏仁三钱茯神四钱竹茹三钱生白芍三钱紫苑三钱款冬花三钱橘红一钱川石斛三钱黄芩二钱原麦冬三钱|效果：服药后，咳止病愈。足月安产一男。|炳按：此妊娠伏暑夹痰，前后治法，安胎化痰，挟证群起，临机应变法也。|