京卿查小山三郎，七岁，外感发热，取汗至再而热不退。服清凉滋阴药不应。更用苦寒推荡，反致饮食不思，气怯神倦，呕恶泄泻。余诊脉浮迟涩。此表里俱虚，气不归元，而阳浮于外，所以再热，非热症也。即用六神散加粳米煎，和其胃气，是收阳归内，而自凉矣。立方后，伊去人参，加地骨皮、青蒿，服之其热更剧。因复延视，余曰：系表热去后，又发热者，非人参大补元气不可。遂信。服原方数剂，热减思食。后加黄芪、炮姜，肌热全退。又加|