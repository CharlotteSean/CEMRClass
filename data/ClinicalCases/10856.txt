0302
朱右，开原乡。庚子秋，妊五月，患伏暑，身热起伏，发则懊烦，呕吐，面赤，口渴，气粗，有汗不解，便泄日二十行，并无胀痛。脉滑数异常，舌腻粉白，质绛，唇朱，目赤。先进豆豉、黑山栀、滑石、蔻仁、川连、竹茹、青蒿、白头翁、黄柏、芦根、荷叶等。一剂，便泄减，热仍起伏，气粗有加。舌本胖大，苔粉白，边紫绛。前方加川朴、鲜佩兰。另郁金、菖蒲研服。得畅汗，胸发赤疹。起伏渐轻，烦闷大退，便泄未止，色酱秽臭，肛痛。脉数减，苔亦化。时天气忽寒，复增咳嗽。用桔梗、郁金、杏仁、鸡苏散、青蒿、银花炭、丹皮炭、象贝母、荷叶、香连丸，便泄咳嗽均止。/|