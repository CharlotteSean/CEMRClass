乙酉五月初一日，李，四十八岁。其人向有痰饮，至冬季水旺之时必发，后因伏暑成痢，痢后便溏，竟夜不寐者多日，寒热饥饱皆不自知，大便不通。按暑必挟湿，况素有痰饮，饮即湿水之所化。医者毫不识病，以致如此。久卧床褥而不得起，不亦冤哉！议不食不饥不便不寐九窍不和皆属胃病例，与灵枢半夏汤令得寐再商。|姜半夏二两秫米二合|急流水八杯，煮取三杯，分三次服。得寐为度。|十一日：诸窍不和，六脉纯阴，皆痰饮为呆腻补药所闭。昨日用半夏汤已得寐而未熟，再服前方三帖，续用小青龙去表药，加广皮、枳实以和其饮。盖现在面色黄亮，水主明也；六脉有阴无阳，饮为阴邪故也；左脉弦甚，经谓单弦饮澼也。有一症必有一症之色脉，何医者盲无所知，吾不知伊一生所学何事，宁不愧死！|姜半夏六钱桂枝五钱五味子二钱炒白芍三钱小枳实五钱干姜二钱炙甘草三钱广皮三钱|甘澜水八杯，煮成三杯，分三次服。|十八日：胃之所以不和者，土恶湿而阳困也。昨日纯刚大燥以复胃阳，今脉象较前生动，胃阳已有生动之机；但小便白浊，湿气尚未畅行，胃终不得和也。与开太阳阖阳明法。|姜半夏二两秫米一合猪苓六钱桂枝四钱茯苓皮六钱飞滑石三钱广皮三钱泽泻六钱通草一钱|流水十一碗，煮成四碗，分早中晚夜四次服。|六月初三日：于原方内去滑石、通草，加川椒炒去汗，三钱。|