倪。年近七旬，木火体质，秋嗽上气喘急，痰深而黄，甚则不得卧息，须防晕厥。治先平气定喘。蜜桑皮、苏子、杏仁、川贝母、茯神、栝蒌、百合。二服后，加白芍、麦冬。述旧服两仪膏痰多食减，今订胶方，减用熟地砂仁末拌熬晒干，四两、高丽参一两、茯苓三两、甜杏仁炒研，五两、莲子八两、枣仁一两，枇杷膏四两、燕窝两半、橘红八钱、贝母一两、山药三两、阿胶一两，各味熬汁，阿胶收，开水化服。|