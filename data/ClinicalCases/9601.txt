0103
某。为国计民生，忘及自己之身，询悉阅州试卷，质讯堂事，甚至夜以继日，虽汗出如洗，置之不问，而以事代食，懵然为饱，于是坎宫之阳越于上，离宫之阴坠于下。然而汗即湿也，阴类也，以阴附阴，无阳施化，先起奔豚，所谓奔豚者，肾之积也，积在少腹，上冲心胸，漉漉有声，犹不为意。迁延而至附骨疽生，数月而溃。溃阳筋，则弛张不能束骨；溃阴筋，则拘挛不能伸舒，此环跳挫突，不堪行坐之情形也。诊脉虚数，尺不耐按。下部畏冷，上不知寒，此阳气不能交会于阴之明征也。拙拟一法，益阴和阳，舒筋通络。然管窥之见，不足言医，是否有当，尚祈质之高明。|当归二钱制首乌四钱大茴香钱半鹿茸粉五分大熟地六钱灵磁石三钱葫芦巴二钱川续断二钱淡苁蓉二钱龟腹甲六钱桑寄生二钱宣木瓜钱半甜杞子二钱怀牛膝二钱扁金斛二钱高丽参二钱|