0000
先生之媳钱世嫂怀妊五月，病暑邪，壮热烦躁，抛手掷足，神识昏糊，目定直视。热时身如炭炙，赤身卧地者累日；不热则身冷如冰，面色青灰；人中掀起，舌苔黄掯而腻，腹中作痛，号呼不已。请诸道长诊视，均不敢立方。先生嘱极热时用井底泥贴其胸腹，泥为热沸。先服西瓜与薄荷绞计数碗，继服川连、佩兰、黑山栀、连翘、子芩、郁金、菖蒲、鲜荷叶蒂、薄荷及牛黄清心丸，前后共透红白■九次，枯皮满榻。西瓜汁共服二十余个，热势稍衰，尚难把握。先生子亦苏世兄，私与服枳实槟榔丸三钱，恐病不起而胎在腹中也。从此妊未足七月而呱呱坠地。产后又变为五色痢，日夜无度，七日不减。先生以为生机绝望矣。与服桃仁承气，略见小效；并以鸦片灰泡汤服之，而痢渐稀，调理月余始安。|