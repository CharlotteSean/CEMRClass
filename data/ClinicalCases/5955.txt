卢子敬，年四十八岁。|病名：寒湿阴黄。|原因：时值暑热，喜饮冷水，又常于阴凉处当风而卧，以致湿邪不得由汗而出，困于脾家，蓄蕴日久，致成斯疾。|症候：面目遍体黯黄如嫩绿，小便清白，大便溏泻，不热不渴，倦卧无神，常若离魂者。|诊断：左右六脉沉迟而缓，来去无神，察其平素所好，参合脉症，知系寒湿阴黄症也。|疗法：治宜温通，议以茵陈蒿加附子干姜汤主之。仍以茵陈蒿利湿为君，以附子、干姜回阳温中为臣，以薏苡仁扶土化湿为佐，以云茯苓利水除邪为使。|处方：茵陈蒿八钱黑附片三钱川干姜二钱炒薏苡仁四钱云茯苓四钱|效果：此方连进二剂，溏泻渐止，黄亦稍退，各症均有转机。仍照原方加焦于术三钱，杭白芍二钱，广陈皮钱半，六一散四钱，包煎。又接进三剂，六日后各症全愈。|廉按：阴黄以茵陈四逆为主方，今去甘草而加苓、苡，亦独具匠心。|