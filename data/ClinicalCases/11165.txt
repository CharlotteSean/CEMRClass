于君之室，南苏秦于巷。乙卯春，因胎前肿胀，产后复剧。向有宿咳，胸痛气胀，少腹中结块如杯，坚而疼痛。询知产后恶露甚少，积久有形。南城某君诊系湿热，服多剂不退。尤渡所售之产后药已进数剂，亦不甚验，因来诊。脉濡左弦，因宗气滞停瘀，兼挟痰饮例，疏旋复、橘皮、半夏、橘核、川楝、玄胡、归须、香附、乳香、没药、两头尖，而别以葱须、麦秸煮水煎药。服数剂，面肿略减。复询肝火素旺，气机不畅。用四七气汤、金铃子散、失笑散加丹参、泽兰、防己、蓬术、郁金等。服后上身之肿大减，腹中瘀块已软，向本足胫轰热亦定。再予旋复、紫菀、香附、苏梗、乌药、当归、泽兰、防己、蓬术等。腹痛止，瘀块已化；脘满既松，食亦大增。至四月初浣，肿势全退。病者因胎前肿胀，绵延产后数月，多医广药而不见退，故一经应效，即谨慎饮食，服药忌盐，迨乎善后，毫无反复阻滞。续拟丸方：当归、赤白芍、川芎、姜汗炒生地、泽兰、丹皮、丹参、防己、川楝、黑豆、茺蔚子、郁金、香附、乌药、麦芽、鸡内金，研，以神曲煮糊为丸，早晚两服。连服两料，甚觉相宜，而告全愈矣。|