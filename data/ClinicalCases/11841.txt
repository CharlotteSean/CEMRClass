吴妪，年四旬，道儿葵木三月初三诊。系喜烧酒，左鼻息肉有年。迩来疼痛无时，牵连左目头角，痛极防其失明，脉浮数有力。病起数载，治之匪易。方用酒炒枯芩、酒炒知母、薄荷、甘草、桑白皮、陈皮、池菊、辛夷，加荷叶边一小个。河水一盏半，煎至一半服。服后左鼻痛有停时，非前之痛极难忍可比也。|换方：原方去陈皮、荷叶边，加小生地、元参、白芷、酒焙龙胆草八分，同煎。服四贴，鼻痔痛减其半，且有时不痛，即痛亦大缓矣。后仍于前方出入，而痛平矣。至于鼻息，外用硇砂少些，同明矾同研。日点息肉上，待其滴尽清黄水，希其渐消为妥。然亦须戒酒，或可图之。|