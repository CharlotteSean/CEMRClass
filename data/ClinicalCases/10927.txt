毛梓桥下邹姓妇，怀妊六月，七月中旬，腹痛，下红两次，极多。延陈君诊治，不效。先生诊其脉，并不离经，舌苔白腻。用人参、白术、荷叶蒂、桑寄生、白芍、苏梗、陈皮、砂仁、黄芪等安胎之品，血止，而大便下血块，日二、三次，红紫不一。先生曰：“此肠胃有湿热也。虽与胎漏有别，子怀妊终属不宜。”用槐花炭、川连、黄柏、子芩、木香、苏梗分化湿热、调气之品，便红减而未止。再用槐花炭、地榆炭、子芩、野苎根、鲜藕节、荷蒂、苏梗、砂仁、陈皮、桑寄生、佛手等而愈。|