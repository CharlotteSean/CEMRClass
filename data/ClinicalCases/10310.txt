沟口长左卫门妻，三十岁。脉沉数而涩；左侧不可卧，卧则气升；右半头痛，鼻中涕结成硬条；时时带下，临经两乳胀痛，小腹痛引腰，月事不调且少，色如烂鱼肠。此肝气有余，肝血不足，冲任虚而有火也。治法当以去瘀为先，方用柴胡、青皮以疏肝，芎、归以养血，丹皮佐之，玄胡、乌药、桃仁、大黄去瘀行滞，官桂、红花佐之。三剂而左侧可卧，八剂而经水大行，瘀积垢污尽去，痛胀全除，脉已大而不涩三日。方止经血已多，通体松快，经后以补中益气调养之剂。即继调经丸药，次月不用通经，自顺流而下矣。|