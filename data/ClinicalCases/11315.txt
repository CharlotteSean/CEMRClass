0303
熊氏妇，产后气虚生寒，血虚发热之证。医用香苏、小柴胡诸法，以致大汗如洗，衣被尽透，为害非轻，所喜脉无躁扰，阳欲外越而尚不越，亟宜养营敛阳，勿杂他岐。|当归党参黄芪炙于白术龙骨牡蛎枣仁五味白芍甘草|又服养营法寒热已轻，汗亦稍息，已属有效。因停药，又复大汗淋漓，产后藩篱不固，非藉药饵以资之，鲜不偾事矣。兹议十全大补减辛加酸，以酸能收敛止汗也。|上党参黄芪五味当归白芍茯神熟地枣仁白术甘草桂圆肉|又发热自汗日久不已，势成蓐劳，自昨夜以来，腹中疠痛，宗仲景生姜当归羊肉汤。|黄芪炙人参当归肉桂生姜用羊肉一斤，煮汁去肉，入前药煎服，大效。|又热退十七，疠痛顿除，惟汗出不止，本属气血两虚，与黄芪炒八钱，酒炒白芍三钱，归身三钱，枣仁炒二钱，甘草炒一钱，小麦炒三钱，南枣肉、龙眼肉各三钱，煎服，二帖而安，真神效也。|产后气血两虚，误用表解，将必脱汗，治以十全、羊肉汤，理真法密。寿山|