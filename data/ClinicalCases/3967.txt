0002
佟，食久而吐，大便不实，胸膈痞闷，呕逆吞酸，脉伏迟细，是由脾胃虚寒，命火阳衰，土无以生。亦犹釜底无薪，不能腐熟水谷，故胀满翻腾。即王太仆曰：病呕而吐，食入反出，是无火也。用六君子加炮姜、白豆蔻、黄连、制吴萸，早吞八味丸，补命门火以生脾土。服药月余乃愈。|以上出自《临证医案笔记》|范氏，年近七旬，呕吐多痰，食不得入，日进粉饮腐浆数钟，且吐其半，脉弱沉细，系中气虚寒，气郁生痰，痰气阻滞胃脘，妨碍道路，故饮食难进，噎塞所由成也。用理中汤加半夏、姜汁、蜂蜜，遂服四剂，甚效。十帖，得食糜粥。更以十全大补汤加姜汁、白蜜，服药一月乃安。|