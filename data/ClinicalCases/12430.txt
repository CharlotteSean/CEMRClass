0503
朱姓，年约二旬，|病名：温毒牙疳。|原因：温病月余，热毒未净，杂进食物厚味，挟热毒熏蒸脾胃而成。|症候：牙龈肿痛，溃烂流血，色黑味臭，齿摇身热。|诊断：脉两手浮数，寸关尤甚，舌苔厚腻而灰，此温毒病变之走马牙疳症也。牙疳而名之走马，言患之迅速也。|疗法：内服外搽漱口之药并用。内服则用石膏、知母、石斛、山栀清热为君，然不滋阴，无以清热，又用地黄、元参、白芍、人中白为臣，少加银胡、桔梗、升麻引经为佐，用鲜芦芽、竹叶为使。外搽之药，乃以赤砒、大枣、人中白、冰片。又漱口之方，用白芷、细辛、乌附尖、蒲黄者，取其引热邪达也。每日煎药两剂，日夜搽药八九次，漱口均在搽药之前施之。|处方：生石膏八钱，研细鲜石斛三钱知母四钱生山栀三钱人中白钱半银胡二钱生杭芍三钱苦桔梗六分升麻五分鲜芦芽八寸鲜淡竹叶二十片|漱口方：香白芷一钱北细辛一钱乌附尖一钱生蒲黄二钱|外搽方：赤砒霜一两人中白二两真梅冰片一钱大黑枣五十枚黑枣五十枚，去核，将赤砒一两、匀为五十份，安放于枣内，以线扎之，置炭火上煅炼，俟出尽白烟，成炭形为度。取起为末，后入漂煅之人中白、真梅片，共研为极细末，磁瓶收贮，以备外掺。掺时用毛笔蘸药，轻轻拍在患处。|效果：一二日腐脱臭少，三四日肉红热清，旬日则齿固肉生矣。|廉按：温毒牙疳，虽挟积热而变，然亦急症，治稍因循，则齿牙尽落。外治砒枣散，确采对症验方。内服大剂清胃消疳，方亦切病，可加胡连、贯仲，则杀虫蚀之力量更足矣。|