0000
朱阿全子，年九岁，住茂新工房，丙寅年诊。向有黄病，夏由泻变痢五色。王医投砂仁、炮姜、煨葛等十余剂，不减。西医用药水针十七次，不瘳。至八月下旬，已二月矣。延诊。知痢以血多，兹加久热，腹灼如炉，痛而拒按，后重。脉软数，苔光。伏热挟积，留恋盲肠也。炒红曲二钱，滑石三钱，白头翁四钱，秦皮钱半，黄芩钱半，银花钱半，扁豆花钱半，槿树花钱半，炒荷叶二钱，地榆炭钱半，醋炒玄胡三钱，另葎草二两，鲜贯众一两，煎代水。脏连丸三钱，苦参子去壳去碎三十粒，冰糖汤下。复诊：身热自汗已减，腹痛痢下，后重拒按，脉数舌光，神情颓唐。素有宿伤黄病，便溏足肿，中气极虚。防其虚竭。北沙参二钱，生于术二，扁豆花钱半，扁豆衣三钱，白头翁四钱，秦皮钱半，白芍二钱，红曲二钱，百草霜四钱，刘寄奴三钱，地榆炭钱半，陈皮一钱，滑石二钱，荠菜花钱半，陈仓米三钱，山黄土二两。另鸡内金一具炙，玄胡钱半醋炒，研细末，开水调服。改方：溲秘，加血珀三分，研末加入。三诊：里热未清，痢红较少，解下如肛门头脂肪一段，腹痛大减，次数亦减少，深恐肠烂虚脱之险。于术二钱，北沙参二钱，白头翁三钱，秦皮钱半，白芍二钱，地榆炭二钱，橘皮核二钱，两头尖四钱，百草霜四钱，扁豆花钱半，醋炒玄胡三钱，刘寄奴三钱，槿树花钱半，青蒿钱半，陈仓米二钱包，山黄土二两。另参三七五分，黑木耳一钱，牛角■煅二钱，研末，冰糖汤送服。脏连丸二钱，苦参子去壳去碎，冰糖汤送服。四诊：痢数大减，日仅二次。烂肠未下，痛势亦缓，热将退净。脉数未泯，舌光质白，面黄。再扶脾运食，退热化湿。于术二钱，怀山药二钱，扁豆花钱半，川续断三钱，刘寄奴二钱，白芍二钱，赤石脂三钱，地榆炭二钱，白头翁三钱，秦皮钱半，百草霜四钱，茯苓二钱，槿树花钱半。另参三七五分，黑木耳一钱，雄精一分，皂荚灰三分，研细末，开水送服。二剂。改方：痢止转溏。去寄奴、秦皮、白头翁，加煨木香一钱，巴戟肉二钱，罂粟壳二钱，芡实三钱。去末药，加参苓白术丸三钱。朱系三房独子，痢止畏药，姑息辍药。越二旬，时有溏泻，不知医治，反多吃石榴、酸质一多，小便即少，遂至肿胀。五诊：痢止转溏，正须补养，辍药两旬，多吃石榴，倏而溲秘腹满，睾丸足肿，茎垂屈曲不伸，小溲不能自解。述知初秋泻三十次，继以久痢，元阳衰败，水湿不行，深恐水上加喘之变。于术三钱，连皮苓三钱，泽泻二钱，小茴香四分，胡芦巴三钱，巴戟肉三钱，车前子四钱，制附片钱半，煨木香一钱，上安桂五分，两头尖四钱，五加皮三钱，姜皮五分，椒目五分。禹余粮二钱，开水下。一剂后茎垂肿者亦收。嗣后一以温命阳、奠中土为法，肿退泻止，各恙均愈。|