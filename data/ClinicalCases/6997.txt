0006
顾廷奎，小渲。向有宿咳，四十之外，阳已寂矣。辛酉九月初三日诊：疮以敷止，浴后感邪，咳嗽加喘肿胀，睾丸肿大如碗，溲清如水且多，便溏不实。阳虚风水，势属重侯。用於术、桂枝、茯苓、细辛、麻黄、半夏、干姜、五味子同捣、五加皮、泽泻、沉香、冬瓜皮、远志、车前子、木香、真武丸。得汗，身痒发疮，睾丸肿退，大腹亦减，便畅行，右足尚肿。加防己、薏仁，肿胀尽退。|