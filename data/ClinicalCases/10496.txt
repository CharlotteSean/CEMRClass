0300
孙某之室，小渲。丙辰五月停经，至秋中，腹痛，面白无华。脉细濡，苔白。初就南城孙诊，指为损症。时已不食不饥，服药未应，来诊。脉果细沉，苔白，面白无泽，俨似虚怯。惟询有气忿，否则流涕。直认细沉之脉是气闭之由，气滞则血亦滞，经阻不为无因。知乳子二岁，食少乳不足。因嘱旷怀勿戚，不致成千血劳。初拟苏梗、半夏、厚朴花、茯苓、金铃子、玄胡、香附、乌药、沉香曲、扁豆衣、麦芽、合欢皮、橘叶络、鸡内金。三剂，知饥，稍进食，腹痛减，脉稍振。原方加减，胃已大馨，续拟全当归、川芎、丹参、赤白芍、红花、桃仁、玄胡、金铃子、炙乳香、没药、苏噜子、路路通，郁金、鸡血藤。腹痛大定，经仍不汛，前方增损为丸，嘱其日服。至九月中，经果通行。/|