新昌城中俞某鼻渊久病治案。|鼻渊俗名脑漏。据述自感风邪，咳嗽鼻塞而起。余思肺主出气，皮毛为肺之合，风邪客于皮毛，则肺之窍道闭，闭则清气不升，浊气不降而鼻渊生焉。苍耳子散为治鼻渊本药，以湿与热上蒸于脑，疏散则愈。至入鼻而瘪肉，犹之湿地得热而生芝菌，异病同源，理固有诸。夫天气通于鼻，一呼一吸，自有常度。今鼻气太通，清涕滴沥不断，腥臭异常，脑中似觉空甚而喜慰热手，沥沥恶寒，四肢倦怠，饮食无味，按脉浮濡细代，其阳气大亏可知矣。寻常胜湿清热之药，未中病情，须变法治之。|生碧苏木三钱生黄芪三钱附子一钱防风一钱蔓荆子一钱苍耳子一钱茯苓三钱生姜三钱生甘草一钱白芷一钱大枣三钱|