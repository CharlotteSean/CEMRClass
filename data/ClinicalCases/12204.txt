金。痧点较昨稍透，兼有起浆白疹，咽赤作痛，偏左起腐。肺胃蕴热，未能宣泄。病起三朝，势在正甚。|连翘壳马勃荆芥薄荷叶桔梗射干牛蒡子蝉衣广郁金灯心|二诊：痧点虽布，面心足胫，尚未透发，烦热胸闷咽痛。舌苔黄糙少津。肺胃之邪，不克宣泄，夹滞不化，恐化火内窜。|净蝉衣牛蒡子连翘壳麻黄蜜炙，三分苦桔梗苏薄荷叶广玉金炒枳壳煨石膏茅根肉|三诊：咽痛稍轻，肌肤丹赤，投辛温寒宣泄肺胃，热势大减。苔黄大化，而舌边红刺。邪欲化火，再为清泄。|连翘壳广郁金滑石块炒枳壳煨石膏黑山栀淡豆豉杏仁牛蒡子竹叶心|四诊：肌肤丹赤，而痧点未经畅透。肺胃蕴热不能宣泄，邪势化火，劫烁阴津，舌绛干毛。恐邪热内传，而神昏发痉。|犀尖三分，磨丹皮二钱鸡苏散四钱玄参三钱杏仁三钱荆芥一钱鲜生地五钱牛蒡子三钱连壳三钱广郁金一钱五分茅根肉八钱竹叶二十片灯心三尺|五诊：丹痧渐化，而火风未能尽泄，咽痛甚重，大便不行。舌绛无津。拟急下存阴法。|犀尖三分，磨丹皮二钱玄参肉三钱防风一钱元明粉一钱五分生广军三钱鲜生地五钱大贝母二钱荆芥一钱黑山栀三钱生甘草五分桔梗一钱|六诊；大便畅行，咽痛大减。然仍热甚于里，舌红尖刺无津。痧化太早，邪势化火，劫烁阴津，未为稳当。|玄参肉细生地连翘壳桔梗银花郁金天门冬山栀生甘草竹叶鲜芦根|七诊：咽痛渐定，热势大减。舌绛刺亦退，然后心尚觉干毛，还是阴津未复也。|细生地四钱连翘三钱银花一钱五分鲜石斛五钱天花粉二钱大玄参三钱生甘草五分天门冬三钱绿豆衣三钱山栀三钱芦根一两五钱竹叶三十片|八诊：脉静身凉，履夷出险，幸甚幸甚。拟清养肺胃，以澈余炎。|大天冬大云参连翘白银花茯苓绿豆衣川贝母竹叶心鲜芦根/|