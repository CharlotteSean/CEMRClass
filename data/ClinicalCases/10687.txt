0300
北山友松|十七岁女子，初九日发热，初十日见痘，是夜经水适行，二一日酉时痘发遍身。满面根窝不润，咽喉干渴，肌体尚热，脉浮滑数。用当归、芍药、川芎、葛根、牛蒡子、连翘、木香、生地黄等剂。四物补其血，则红点能润，又理经水。葛根解其肌，则脉自能和，兼行阳明。牛蒡、连翘化痘毒，以治十二经之火。香可以去秽，故用木香而净其经水之污。轻可以治实，故佐葛根而治其肌表之壅，又木香能行血药之滞，芍药善敛轻发之气。|