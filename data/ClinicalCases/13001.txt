0601
壬辰十二月二十七日早，福女，三岁，身热色绛，■语癫狂。先与紫雪丹二钱，分二次服，以开心包。|二十七日午：重险痘一天，心经报痘，■语癫狂，得香开少定；共见点已有连珠之形，恐将来攒簇必多；唇舌色绛，心火太急，阳亢不寐，又恐八九朝痒塌。急宜预防，或可避也。|暹罗犀角五钱银花五钱桃仁泥三钱紫花地丁五钱连翘三钱荆芥穗三钱细生地五钱丹皮三钱苦桔梗三钱凌霄花三钱薄荷一钱归横须一钱川连一钱五分人中黄二钱猪尾膏一酒杯，加入梅冰片五厘煮三大茶杯，分五、六次服。一帖后得寐。|二十七日：神识不清，仍服紫雪丹一钱|二十八日：照原方再服一帖。|二十九日：重险逆痘三天，连珠雁行太多，急宜摆毒，色重宜凉血，便溏宜坚阴。|暹罗犀角四钱银花五钱苦桔梗三钱紫花地丁五钱连翘五钱凌霄花三钱细生地三钱川连酒炒，二钱牛蒡子三钱猪尾膏一酒杯，研入梅冰片五厘天虫二钱人中黄二钱煮三杯，分三次服。|癸巳正月初二日：痘六天，将至气血用事，业已行浆，变逆为顺，是其佳处；但头面虽起，周身色白。火反不足，与温托法。|银花三钱生黄蓍五钱白芷三钱防风三钱炙甘草三钱橘皮五钱煮三杯，分三次服。|初四日：九天，顶下已有结痂之势，大便溏而频。与实脾利水以利痴，少加败毒。|生薏仁五钱银花三钱谷精草三钱云苓块三钱芦根三钱五谷虫三钱於术炭二钱煮三杯，分三次服。三帖。|