0004
沈。中气先天本来不足，复缘诵读过勤，心火暗耗肾水，以致水不养木，木火易升，心营愈见不足，故面色浮红，夜寐不宁，间有梦泄，右脉虚，左脉沉滑，先用既济法。|茯神三钱大生地三钱远志一钱，甘草水浸龟板一钱五分龙齿一钱五分生甘草五分怀山药二钱，炒南沙参二钱合欢皮三钱|又。脉象渐和，惟两关微嫌虚滑，中气不足，肝阳易动，相火随之，心营愈耗，仍宜建中养肝，清营滋胃为治。|炙黄芪一钱五分蒸冬术一钱肥玉竹五钱，米炒炙甘草五分茯神三钱，朱拌陈皮白一钱生益智仁一钱白芍一钱，桂酒炒白蒺藜三钱，炒去刺石决明八钱，盐煮南枣一钱五分，去核大麦冬一钱五分和入饴糖三钱|又。脉象已和，但嫌少力，细参诸症，皆属中虚，脾阳不运，津液不生，以致水火不能升降，先仿归脾加减法。|炙黄芪二钱西党参六钱蒸冬术一钱五分炙甘草五分茯神三钱，朱拌枣仁二钱，半生半炒远志一钱，甘草水浸炒白芍一钱石决明一两，盐煮桂圆肉八钱麦冬肉二钱煎汤代水|又。左寸仍大，右关细弦，本属心脾之症，脾虚木乘，肝木为相火所寄，虚则苦急，此诸症所由起也，现君火司令，自应清火和脾，丸方仍用既济加减法。|炙黄芪一钱五分，黄芩七分，煎汤再炒怀山药二钱，炒北沙参三钱川石斛三钱粉丹皮一钱五分，炒川贝母一钱五分炙龟板三钱新会皮一钱生甘草五分鲜橘叶十片|问诵读辛勤，心肾不交，昔贤俱以天王补心丹治之。今独以既济丹参归脾汤法何也？曰：补心丹系固本，加微苦寒降，治心火则佳，治思虑伤脾则无益。此症虽面色浮红，夜寐不宁，尚无口疮、舌干等症，是心肾不交，皆由脾弱中虚而起，恐苦降复伤其胃，故始终以既济交其水火，参以建中归脾，以调后天，血既归脾，则水升火降，诸症俱可次第收功。此即许学士补肾不如补脾之法也。|