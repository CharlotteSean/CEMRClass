0003
孙男。肾之阴气久亏，湿热乘虚下注，溲时作痛，水道点滴不利，会阴胀痛，波及魄门，脉沉弦细滑，舌根腻。当通固兼施。|淡苁蓉三钱川黄柏一钱五分，盐水炒青升麻五分云苓三钱中生地五钱川萆薢三钱淮膝炭一钱五分大麦冬二钱粉丹皮一钱五分泽泻二钱灯芯十茎|二诊：昨为通固兼施，会阴肿痛已减，而溲时尚作痛，水道不利，脉弦细，舌根黄腻。肾气固伤，湿浊未尽之候。|中生地五钱川黄柏一钱五分大麦冬二钱泽泻一钱五分黑山栀二钱粉丹皮一钱五分石竹花三钱淮牛膝一钱五分川萆薢四钱云苓三钱龙须草三钱琥珀五分，研冲|三诊：日来水道已通调，溲痛亦减，间有余浊未清，会阴穴尚有坠胀意，脉弦细，舌苔腐黄。肾气已伤，积湿未除也。守原意更增固肾品。|大生地五钱菟丝子四钱川萆薢四钱净萸肉一钱五分，盐水炒川黄柏一钱五分，盐水炒云苓三钱龙须草三钱潼沙苑四钱淮牛膝一钱五分旱莲草四钱黑料豆四钱连心莲子十粒|四诊：进固肾化湿，溲痛、会阴穴作胀俱退，惟魄门尚或坠痛，精关或不固，脉弦细虚数，舌苔前半已化。仍守旧章，更进为事。|大生地五钱川黄柏一钱五分潼沙苑四钱，盐水炒旱莲草四钱菟丝子四钱，盐水炒炙甘草八分楮实子三钱女贞子四钱槐角三钱大白芍二钱云苓三钱莲子十粒|另：知柏地黄丸三两，每服三钱，开水下。|