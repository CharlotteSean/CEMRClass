许妇，年二十一岁。三月二十三日诊。|病名：虚寒经停带下。|原因：体寒宫冷，风寒内袭。|证候：少腹气下注，带多腰酸，腹痛畏寒，经停四十余日。|诊断：脉迟软，舌淡红。子宫寒冷证也。盖肺感寒则流涕，肠受寒则下利，子宫受寒则流带，同一病理。惟所受之地不同，故所发之病亦异也。|疗法：温暖子宫。|处方：西归身三钱炒白芍三钱川芎一钱阳春砂五分白术三钱香附三钱杜仲三钱芡实三钱吴茱萸五分艾叶一钱|次诊：三月廿七日。腹痛止，畏寒罢，脉软缓，舌淡红，苔薄黄。下元不足，带下未断，用温养子宫法。|次方：西归身三钱生白芍三钱川芎一钱大生地四钱阳春砂五分，冲杜仲三钱川断三钱陈皮一钱木瓜一钱制首乌三钱艾叶一钱|三诊：四月二日。脉软，舌淡，胫酸带下，虚寒之证，再进温养。|三方：西归身三钱川芎二钱大熟地八钱白芍三钱阳春砂五分，冲杜仲三钱艾叶一钱白术三钱炙甘草一钱吴茱萸一钱阿胶三钱|龙骨四钱淡附子一钱|效果：服药后，经水通调，胃强带止。|炳按：子宫寒，带下经断，用紫石英八钱、鹿角霜三钱、醋炒艾叶六分、菟丝子三钱、丹参二钱、炒白芍三钱、海螵蛸三钱、阳春砂二颗、炒臭椿皮三钱、炒杜仲三钱，服三四帖，带止，经来，病自愈。/|