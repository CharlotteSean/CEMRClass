0005
凌右。便血之后，血虚不复，肝阳上僭。眩晕心悸，面浮肢肿，带下连绵，经事涩少。一派内亏见证。拟养肝熄肝，兼摄奇脉。|生地牡蛎山药桑螵蛸潼沙苑阿胶于术茯神黑豆衣湖连肉|二诊：经来稍畅，胃亦略起，然仍眩晕心悸，面浮肢肿，血虚木旺阳升，效方踵进。|全当归一钱五分紫丹参一钱五分池菊花一钱五分桑螵蛸三钱黑豆衣三钱煅牡蛎三钱阿胶珠三钱潼沙苑三钱湖连肉三钱|杨左。阴分久虚，下虚上实，风阳上逆，腹中极热，眩晕火升，精水不固。脉象细弦，尺部带涩，水亏木旺。宜介类潜伏阳气。|元武板一两，先煎生牡蛎六钱阿胶珠三钱生甘草五分大生地四钱生白芍三钱黑元参三钱大淡菜二只|二诊：阳升不寐，风阳鼓动则心悸。火之不降，由于水之不升，水之不升，由于水之不足。|生鳖甲五钱生龟板一两生山药三钱块辰砂三钱茯苓三钱生牡蛎七钱生白芍三钱粉丹皮三钱大淡菜二只金器一件|