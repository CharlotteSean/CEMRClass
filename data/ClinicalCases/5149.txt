阴虚湿热下注，遗溺沙淋并发，君相二火内炽，六脉细弱。当用知柏八味法。|大熟地炒知母山药牡丹皮泽泻白莲粉炙龟板炒黄柏茯苓川萆薢牡蛎|少阴络伤，膀胱气滞，所以小溲作痛。茎中上连少腹，若不通利，终恐溺后带血。青年患此，非旦夕可以奏效。|原生地川连炒黄柏甘草梢赤苓琥珀末炙龟板知母牡丹皮车前子泽泻|复诊：前用滋阴通便法，小便已利，少腹胀满渐松，而下元不固，梦寐中连次遗溺。此气虚不能摄阴也，法当气阴并补。|西党参炙甘草炒生地牡丹皮南芡实制于术白茯苓沙苑子淮山药煅牡蛎|阴络内伤，溺浊久缠，兼下血块，真水亏竭也。急须节劳调治。|炒阿胶牡丹皮川断肉煅牡蛎茯神枣仁炙龟板炒知母怀山药象牙屑远志柏子霜|肾主两便，小溲淋沥而大便不爽，非阴虚而何？脉左尺沉细，此其明证也。|上肉桂淡苁蓉肥知母炒怀膝车前子大熟地白归身炒黄柏广陈皮琥珀末|阴虚溺痛，以滋肾法加味治之。|上肉桂炒熟地萸肉炒黄柏泽泻血珀末西党参炙龟板知母车前子茯苓|