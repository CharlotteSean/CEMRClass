0005
佚名|韩组林，年虽七十，饮、噉兼人，而平时喜服药。医以其老，辄用桂、附、参、茸等药，以期可享遐龄。诅料初八日晚膳尚健饭，三更睡醒，倏寒栗发颤，俄而四肢瘈疭，越日云亡。得非即世人所谓子午证耶？孟英曰：此老系阳旺之体，肥甘过度，痰火日增，年至古稀，真阴日耗，而久服此等助火灼阴之药，以致风从火出，立拔根荄。与儿科所云：“急惊风”证，殆无异焉。|