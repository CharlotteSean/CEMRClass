0006
同乡张文泉司马，于余为同谱弟，丙辰春，先后入秦需次，公余则酒宴过从，其戚乔某亦介人，为楚郧阳府经，以提饷来秦，馆于文泉|之室，文泉厚遇之。而乔鄙甚，饮食之外索洋|烟，洋烟之外索衣服。又索小费。文泉稍拂之，|则裂眦负气。久而不堪其扰，拟遣之去，又以|军饷未齐，迟迟两月，临行诟谇百端，几乎握|拳相向。文泉素讷于言，不能发泄，心甚恚之。|一日由咸宁过余，余留晚餐，言次文泉含泪欲|滴，余劝以不仁之人无可计较，既去矣，置之|可也。文泉归宿，则气急腹痛，呕吐大作。急|遣车邀余，至则痰涎溢地，犹张口作吐状，汗|出如流，面带青色。诊之，则六脉俱伏。乃曰，|此气郁而逆也，甚则发厥，急命捣生姜汁半碗|灌之，刻许而吐定，然胸腹闷乱，转侧难安。乃|以越鞠丸合顺气汤进之，至天明而腹舒，仍命|服顺气汤，三日而愈。|