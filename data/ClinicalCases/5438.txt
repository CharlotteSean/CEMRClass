江体先上舍，年五旬，忧虑惊恐，情志内伤，神识迷惑，呢喃呓语，忽清忽懵，心悸怔忡，见人畏缩，竟夜不寐。诊脉细虚，似非痰火有余，乃心病也。议天王补心丹，以理心之用。|人参元参丹参茯神枣仁远志天冬麦冬柏仁霜石蒲桔梗生地|依方服二十帖，接服磁朱丸。|数月之病，服此方十余帖，竟得神安意静，接服磁朱丸半料而全瘳，不复发也。|惊由于心，故见症神识昏迷不寐。寿山|