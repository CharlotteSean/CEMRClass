秦。向质气阴二亏，偶感客邪，发热出疹，肺脾元气，因之愈困。气弱不能托邪，则邪机必有留恋之象。当时苟能扶正，以却余邪，则邪随气转，绝不留恋至此也。刻诊脉象细弱而数，向晚渐有寒热，而于胃纳之多寡，两便之早晚，并无差异。此乃元气大伤，病虚不复之证。当调补脾肺，望其虚热渐退，纳谷渐旺，不至延成损象，乃为至吉。|北沙参炒黄大麦冬炒陈皮苡仁青蒿蛤壳霍石斛饭上蒸软淡黄芩小生地炒焦茅根肉枇杷叶|二诊：寒热咳嗽，腹痛便溏，半年不愈。此必有微邪伏于肝脾之间，内脾肺，外烁营卫。现今神枯肉削，脉虚细数，咽碎舌腐，营阴亏损已甚，而咳嗽痛泄，仍然不止。损象已深，姑与清养。|北沙参炒黄麦冬炒百合蛤壳白芍白薇丹皮炒青蒿砂仁盐水炒生地炭川石斛川贝母枇杷叶茅根肉|三诊：呕血之后，留瘀阻于肺络，咳逆喘促，胁痛痰黄，脉情虚数，热瘀伤肺而上损；色瘘肢浮，则损及中矣。症非易治，姑与养阴熄热，和络肃肺。|旋复花猩绛同包鲜沙参苡仁冬瓜仁丹皮炭蛤黛散川百合小生地嫩白薇牡蛎白芍归须炒枇杷叶鲜藕|四诊：肺脏受伤，咳久胁痛，神枯色蒌。养阴清肺，此一定治法。|北沙参小生地麦冬天冬百合蛤壳牡蛎川贝母白薇炒丹皮白芍生甘草枇杷叶鲜藕煎汤代水|五诊：色浮腹满，内热作咳，脾气与肝营两损。营热伤金，咽喉窒痛，唇色焦淡，舌苔晦浊不华。气分则损及脾阳，血分则烁及肺阴。前人谓损及中焦，最难调复，姑与培中养营法，缓缓调之。|台参须野於术茯苓皮白芍蛤壳稆豆衣小生地炒丹皮炭川百合砂仁刺蒺藜沉香曲枇杷叶煨木香|