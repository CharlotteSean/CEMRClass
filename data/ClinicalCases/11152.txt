0303
学琴夫人，产后三四月恶露未见，腹无痛胀，冲逆呕吐涎沫，头痛目眩，口渴，胸膈冲疼，堵塞满闷，号叫不止，汗出不寐，便难。前医进以生化汤加减，数剂不应。更医照三冲治法，进以行气破血宣郁方，其闷愈甚。诊脉虚大而芤，病因身体素弱，生产之时去血已多，无复余血恶露，腹无痛胀是其征也。王孟英论生化汤之弊云：“体寒者固为妙法，若血热之人耗阴伤液，莫此为甚，变症蜂起，蓐苈之渐。夫产后之虚，虚在八脉，五液大伤，再加以生化汤之辛窜劫夺，风阳陡动，冲突上逆，种种见症无非液伤风动，挟冲脉以上逆，以冲任丽于阳明故耳。”吴氏鞠通于产后郁胃、痉厥、大便难三大症，皆主以三甲复脉、大小定珠及专翕大生膏等法。今遵其意，选用定风珠一法，以消息之。十余剂而痊，且弥月后，身体更觉肥胖。因产后恶露未见而用此药，未免骇人听闻，病家多有不敢服者，故特为表明之。|元武板八钱西洋参三钱大麦冬三钱东阿胶三钱青龙骨五钱生牡蛎八钱净淡菜三钱旧熟地五钱炒白芍三钱五味子钱半炙甘草二钱云茯神三钱浮小麦四钱鸡子黄一个后冲净童便一杯，同煎|