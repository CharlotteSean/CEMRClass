赵男。黄疸甫经一旬，湿热尚在酝酿之候，如盦曲然。脘闷胃呆，夜分小有寒热，脉沉数右滑，舌心红剥，阴本不足。拟茵陈蒿汤加味。|绵茵陈五钱黑山栀二钱黄柏皮二钱炒苡仁五钱正滑石五钱云苓三钱泽泻二钱炒枳壳一钱五分炒茅术一钱五分陈橘皮一钱五分干荷叶一角|另：二妙丸，吞服。|二诊：用茵陈蒿汤加味，黄疸面部之黧黑较退，夜分之寒热亦止，胃纳未复，脘次未畅，脉沉数，舌红无苔。阴土本亏，余湿尚重也。守原意出入接进。|炒茅术一钱五分新会皮一钱泽泻二钱黄柏皮二钱云苓三钱炒枳壳二钱西茵陈五钱炒苡仁五钱炒建曲四钱焦谷芽四钱生栀子十四枚|三诊：迭进茵陈蒿汤加味，黄疸面部之黧黑既退，晦暗亦较有光，寒热亦止，惟脘次尚不畅，渴喜热饮，舌未起苔，脉沉数。积湿初化，中阳未运也。|炒茅术一钱五分炒白术二钱西茵陈五钱陈橘皮一钱泽泻二钱赤苓四钱川黄柏一钱五分炒苡仁五钱大砂仁八分生栀子二钱焦谷芽四钱姜皮四分赤小豆四钱|四诊：黄疸头额黄色渐退，而两颧仍黧黑，脘次已畅，胃纳渐复，左脉沉数，舌红边黄。阴土已亏，余湿未尽之候。当再化湿调中。|炒茅术一钱五分炒白术二钱西茵陈五钱泽泻二钱陈橘皮一钱黄柏皮二钱，酒炒料豆衣四钱黑山栀二钱赤苓四钱当归一钱五分，酒炒炒苡仁五钱赤小豆四钱|五诊：经治后，黄疸之黧黑转黄，且有光，两目尚黄，便溏，或腹痛，胃呆善噫，脉细数，舌红。积湿亦日化，脾阳日复之候。守原意略增培调。|潞党参二钱焦白术二钱黄柏皮二钱陈橘皮一钱炒苡仁五钱赤苓四钱茵陈五钱当归二钱淮牛膝一钱五分煨姜两片红枣三个|六诊：黄疸面部黧黑转黄，腹痛便溏亦退，独胃纳未复，食不甘味，脉小数，舌红边白。积湿初化，脾气未运也。当再化湿调中。|潞党参三钱炒茅术一钱五分炒白术二钱炒苡仁五钱茵陈五钱焦谷芽四钱淮牛膝一钱五分大砂仁八分扁豆皮三钱陈橘皮一钱赤苓四钱泽泻二钱干荷叶一角煨姜两片|