本城大士阁街，庞良才祖母，年近八旬，患虫臌年余，腹大如孕妇将产，每日疼痛非常，屡次延医调治，绝无功效。及迎余时，已频于危，余认为气臌，用流气饮服之不效，越二日而殁，遂即合殓。第二日封口时，但见亡人从鼻口涌出蛔虫甚多，衣服被虫盖，见者无不寒心，此伊子亲对余言。余认为气臌，至今仍觉抱愧，望同道君子，倘遇斯证，详细诊断，以重生命，勿效余之误认也。|