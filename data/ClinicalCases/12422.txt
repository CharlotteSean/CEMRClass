0503
某。牙疳碎烂，色紫暗无神，舌滑带黑，六脉软弱，下门齿脱落，此系肾经牙疳，虚症之极重险者，论脉论症，理宜附桂导火归原，但远路而来，不无外感，况时令又在风阳甚时，难以擅投，勉商六味以壮水制阳，佐以去骨中之湿毒。|六味地黄加牛膝、银花、苡仁、骨碎补。|复诊：昨投壮水制阳，兼去骨中湿毒，而烂处色泽稍为明润，脉亦稍为有神。加重扶正解毒之品。|大熟地一两大生地六钱洋参二钱全当归二钱淮山药三钱黄柏盐水炒，八分生甘草一钱川石斛四钱甘菊二钱骨碎补一两|三诊：左半碎烂，不至于漫延，右半还不能定，方不外乎前法。|原方加茵陈草，去牛膝、甘菊。|