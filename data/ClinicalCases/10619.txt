0300
某右。崩漏两年，先有带下，始而半月发病。今夏季每交申酉其漏必至，思下午为阳中之阴，阴虚阳动，冲脉任脉皆动，下无提防约束，夫奇经肝肾主司为多，而冲脉隶于阳明，阳明久虚，脉不固摄，有开无合矣，但以涩剂苟安旦夕，未及按经论病，毫无一效。|海螵蛸鲍鱼茜草生菟丝子石壳广莲肉|接服乌贼鱼骨丸|某右。经漏十二年，五液皆涸，冲任不用，冬令稍安，夏季病加必摇动，腹中热，腰膝跗骨皆热，此皆枯槁日著，古谓暴崩宜温，久崩宜清，以血去阴耗耳。|人参生地天冬人乳粉柏子仁茯神枣仁白芍知母阿胶蜜丸|