0303
戴。时邪郁伏已久，乘小产血室空虚，脏气震动，蒙陷于里。始则狂谵，继则昏蒙，口噤戴眼，循衣撮空。种种恶候，层见迭出，势已难于挽救。所见之证，大致在于厥阴。观其腑垢屡通，而病情转剧，其邪机深入乎脏可知。脉象弦数带促，舌光红，鼻煤气逆，阴液伤，而肺胃亦被燔灼。姑拟潜熄厥阴，清养肺胃；而清神化热，托邪之意，即寓其中。然亦不过聊尽愚忧，以冀万一之幸而已。|羚羊角丹皮白薇广郁金丹参泽兰叶鲜生地绞去汁，姜汁拌炒西洋参麦冬去心钩钩黑荆芥|另：妇科回生丹一粒化开，和入西血珀四分，即用药汁调服，冲入童便。|二诊：痰热已化，神识渐清，危病转机。刻诊脉象弦数未静，耳聋面浮，筋节麻木，寐则多梦。脏腑中火热虽去，而营中之余热，经络之气机，岂能一旦清肃。当此大病伤残之后，须清其余热，和其胃气，畅其经络。凡腻补之品，尚难骤进。况偏卧痰多，脾肺之气，胎前久已失调，刻下尤宜照顾。拟清营和胃，两调脾肺之法，缓缓图复，冀不再生波折为要。|当归白芍小生地白薇丹皮括蒌皮桑白皮广郁金橘红冬瓜皮洋参夜交藤甜杏仁川石斛竹茹/|