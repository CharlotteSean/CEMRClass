予甥习方，稚年出麻，麻后热久不退，干咳无痰肌瘠食少，粪如羊矢，神形疲困，诸医束手，姊氏忧惶，抱负来舍。予曰：“此麻疳也，病属难疗。”姊嘱拯治。思麻后热久，阴血必伤，干咳便难，津液必涸。计惟养阴保液，清肺润肠，庶可望效。方定麦易地黄汤，加石斛、沙参、玉竹、芝麻、阿胶、梨汁、白蜜。并令饮人乳，食猪汤。姊言：“前医以嗽热未清，戒勿食荤。”予曰：“谷肉果菜，食养尽之。今病久肠胃干枯，须假物类脂膏，以补人身血液。古有猪肤汤，猪肚丸可法也。”于是药食并进，热嗽渐减，便润食加，调制一月，诸候均愈，肌|