张左。外风引动温邪，邪从内发，即化为火。喉风发痧。舌心焦黑，粘痰缠扰咽中，咯吐不尽。脉数弦滑。时行急病，变端不测。|紫背浮萍一钱五分大元参四钱桔梗一钱马勃一钱光杏仁三钱生石膏六钱生甘草五分连翘三钱射干七分广郁金一钱五分白茅根肉一两竹沥一两|二诊：痧疹畅发，咽中粘痰稍利，痛势略轻。舌苔焦黑已化，而里质绛赤，干燥无津。喉关之内，白腐星布。肺胃之火，灼烁阴津，恐其暴窜。|磨犀尖五分鲜生地一两洗打细生地五钱大麦冬三钱桔梗一钱粉丹皮二钱炒知母二钱煨石膏四钱大玄参二钱金汁七钱，冲茅根肉一两鲜芦根一两银花露一两，冲|原注：已后未来看，病亦渐松矣。/|