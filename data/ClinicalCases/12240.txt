稽联棠夫人顾氏，年三十一岁。民国十五年五月四日诊。|病名：喉痧。|原因：外感温邪，引动血分伏热，相火沸腾，逐成喉痧。|证候：遍体红痧，身热灼手，咳嗽咽痛，便闭，经事尚未届期，趋先而来。|诊断：脉象洪数，舌红苔黄白腻。血分热毒上干，成喉痧证也。|疗法：辛凉清透为主。|处方：蝉衣一钱薄荷一钱玄参三钱生甘草一钱牛蒡子三钱鲜竹叶二钱射干二钱丹皮二钱连翘三钱银花三钱僵蚕二钱水芦根四钱|次诊：五月五日。身热未清，咳引胸痛，呕吐便闭。脉数舌红，苔薄白腻。用辛凉清透伏热法。|次方：鲜竹叶二钱牛蒡子三钱淡豆豉三钱薄荷一钱象贝三钱蝉衣一钱赤芍三钱紫花地丁草三钱旋复花三钱包煎生米仁八钱鲜生地四钱全瓜蒌四钱苦杏仁三钱|三诊：五月六日。红痧虽隐，喉痛未已，胸痛，便解燥矢，咳嗽甚剧。脉缓舌红，苔白腻铺。用清燥化痰法。|三方：旋复花三钱，包煎枇杷叶三片，去毛茯苓四钱苦杏仁三钱米仁八钱益元散四钱紫菀三钱前胡一钱全瓜蒌四钱枳壳一钱桑白皮三钱丝瓜络三钱天冬三钱麦冬三钱|四诊：五月十二日。身热已退，二便通调，■杂，干咳无痰。脉缓，舌淡红润。用清肺润燥法。|四方：紫菀三钱苦杏仁三钱生甘草一钱炒白芍三钱橘白一钱茯苓四钱米仁四钱桑白皮三钱丹皮二钱|效果：服后咳止病愈。|炳按：喉痧风热时毒伏於肺胃，以辛凉横开透达则■疹外透，内毒即轻，咽喉用外吹药，随治随逾。|林彭年，年十三岁。民国二十二年四月二十五日诊。|病名：喉痧。|原因：天序冷热不调，发生喉痧。|证候：遍体痠痛，肌发红痧，壮热喉痛便闭。|诊断：脉滑舌红，苔色薄黄。喉痧毒盛热炽，即西医所谓猩红热也。|疗法：透表解毒通腑。|处方：防风一钱紫花地丁草三钱玄参五钱生大黄三钱生甘草一钱紫草三钱银花三钱元明粉三钱牛蒡子三钱|次诊：四月二十六日。便下一次，潮热未退，喉痛，遍体红痧密布，骨节疼痛，脉数，舌红苔薄。用麻杏膏甘汤，合凉血清热透达之。|次方：紫花地丁草五钱玄参五钱紫草三钱牛蒡子三钱麻黄一钱苦杏仁三钱生石膏八钱生甘草一钱全瓜蒌五钱薄荷一钱鲜竹叶二钱|三诊：四月二十七日。脉数舌红，身热未退，咽痛便闭，红痧渐隐，骨痛，用紫草承气汤，合辛凉清解表里。|三方：紫草三钱生大黄三钱元明粉三钱生甘草一钱玄参五钱丹皮二钱天花粉三钱牛蒡子三钱薄荷一钱草河车三钱地丁草三钱银花三钱|四诊：四月二十九日。喉痛已愈，红痧渐隐，热退，骨节疼痛亦差。脉缓舌红。拟清搜血分余热。|四方：杜红花三钱丝瓜络三钱生米仁八钱带皮苓四钱秦艽三钱天花粉三钱丹皮二钱刺蒺藜三钱桑叶三钱连翘三钱知母二钱|效果：服后喉润痛愈，胃苏病痊。|炳接：猩红热，乃风热时毒，伏於血分，其发时面鼻或肌肉，隐出红紫之色，肌热如灼，咽喉疼痛不烂，急宜清解血毒，不急治，则死矣。喉痧则咽喉肿痛，白腐，甚而腐烂，身虽灼热。初候面鼻不赤，至用透达药后，伏热外达，肌表则现赤疹，或红晕如■，而内毒已轻矣，不若猩红热，至身体高热，即现如猩猩面鼻之红色，故谓猩红热，待病作而伏血分之毒，已猖獗猛烈，不可收拾矣，故为最急之传染性病也。|