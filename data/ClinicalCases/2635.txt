疟久不止，盗汗腹胀。前医迭用益气敛阴，以致疟邪内蕴。先补后疏，治法清解，急切难许奏效也。|炒柴胡炒白芍制香附川郁金陈皮煨姜炙鳖甲焦茅术焦建曲法半夏荷叶|复诊：痎疟渐止，腹痞日甚，六脉弦细，营阴大亏矣。恐成膨证。然亦不可用补，惟有化痞兼培脾肾一法，未知效否。|制附子炒黄连姜汁拌白芍制香附带皮苓上肉桂炙鳖甲制于术新会皮大腹皮苡仁泽泻|二复诊：昨用清肝阴兼扶脾肾法服之，似乎平安，而腹胀未松；右关脉不振。舍温补别无良策也。|制附子炙鳖甲菟丝子苡仁半夏带皮苓上肉桂炒白芍制白术陈皮煨姜红皮枣|丸方|制于术炒厚朴制香附炒白芍麦芽赤苓枳实法半夏川郁金焦神曲陈皮以焦饭滞汤法丸。|