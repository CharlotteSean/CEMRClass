0006
郑。血之为病，其因不一，有火载血上者，有气冲血上者，有脾不统血者。素有饮邪，脾元已弱，中无砥柱，厥逆之气，自少腹上冲，以致血溢。脉弦细右沉，土为木侮，胃气不和，腹鸣胸脘不舒。若投清滋，脾胃必败，谷食必减，脾胃为后天资生之本，最为紧要。拟扶土和中，兼平肝逆。|淮山药青盐半夏怀牛膝北沙参甜杏仁橘红当归合欢皮茯苓白芍冬瓜子黑料豆|二诊：右脉已起，胃气稍和，左部弦而带涩，血虚肝横，络瘀不清。今晨溢血，色红不鲜，多言多动，则少腹气升作呛，上升之气，由于肝木失水土滋培，下焦摄纳无权。宜培土和中，参以摄下。|当归白芍淮山药北沙参川贝青盐半夏龙齿沙苑橘红甜杏仁黑料豆丹参|