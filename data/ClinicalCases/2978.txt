冯发，夹城。己未八月，患疟十余次，口甘不饥，脉数，苔白。进柴胡、青蒿、秦艽、丝瓜络、川朴、黑山栀、草果、黄芩、知母、茯苓、佩兰、藿香、半贝丸等，得吐痰涎，热势已定矣。就近邀某医调治，以其不饥不寐便溏，进于术、山药、扁豆、神曲、柏子等，遂病嗳噫，脘胀殊甚，寒热复来。复延予诊。脉甚滑数，苔白较甚，溲黄便溏。疟后痰湿未清，得补而滞也。先嘱服莱菔汤，得吐痰涎甚多。药拟枳实、竹茹、苓、神、川贝、白薇、青蒿、半夏、秫米、郁金、通草、车前子炭、夜合花、预知子、夜交藤、灯心、莲子青心、朱砂安神丸。服后，热减未撤，泄止略寐。然苔加掯白，蕴湿积痰尚多。去安神丸，加厚朴花、佩兰、白残花以泄湿浊。愈。|