张。稚龄形瘦色黄，痰多食少，昼日微咳，夜寐则喉中嗘吼有声。病已半载，性畏服药。此脾虚湿热蒸痰阻肺也。商用药枣法。|人参炙甘草冬术茯苓制川朴苍术宋半夏陈皮川贝榧子|上药各研末，和一处。用好大枣一百枚，去核，将药末纳入枣中，以线扎好。每枣一枚大约纳药二分为准。再用甜蒡苈一两，河水两大碗，用枣煮，候枣软熟，不可太烂，取出，晒干。候饥时，将枣细嚼一枚。一日可用五、六枚。余枣汤去荸苈，将汤煎浓至一茶杯，分三次先温服。|此平胃、六君子汤加川贝、榧子也。制法极好。治脾虚湿热蒸痰阻肺，喉中痰多者，从葛可久白凤膏化出，颇有巧意。服之遂愈。|渊按：心思巧妙，触发后学不少。|