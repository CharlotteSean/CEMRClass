步男。劳心作文，猝受惊恐。惊伤心，恐伤肾，且惊则气火上升，心肾遂失交通之妙用，精关不键，无故自遗，延今已久，溲后沥精，溺管作响，两足痿乏，脉沉弦细数，舌苔浮白。延有痿躄之虑，且防增咳。|大生地五钱，蛤粉炒淮牛膝一钱五分，盐水炒鱼腺胶二钱煅牡蛎五钱，先煎淮山药三钱，炒川黄柏一钱五分，盐水炒云神四钱煅龙骨五钱，先煎炙小草一钱五分女贞子四钱莲子五粒|另：知柏地黄丸三两，虎潜丸三两，和匀，早晚各三钱，开水送服。|二诊：溲后沥精虽减，而澄之仍如糊，且有如油浮于上者，溺管响，间或出气，或觉自遗，舌苔左畔已宣，右畔尚浊，左脉沉弦细数，右手濡数带滑。心肾暗伤，心阳上亢，暗吸肾阴，精宫得热而妄动故。|大熟地五钱，蛤粉炒云神四钱煅牡蛎五钱，先煎女贞子四钱煅龙骨五钱，先煎炙小草一钱五分鱼腺胶二钱大白芍二钱川黄柏一钱五分，盐水炒莲子五粒，连心|三诊：日来溲后沥精日少，澄之如糊亦减，惟浮面仍带油光，坐则溺管出气，甚则有响声，或觉无知自遗状，脉之数象向安，舌苔已化。精宫之腐浊淘汰渐清，而肾元之精气未固也。|大熟地五钱大麦冬二钱女贞子四钱云神四钱潼沙苑四钱煅牡蛎五钱，先煎川黄柏一钱五分，盐水炒小茴香五分，盐水炒淡苁蓉四钱大白芍二钱桑螵蛸三钱|四诊：进清摄法颇合病机，溲后溺精及溲面油光俱减，溺管出气亦止，惟仍有响声，足部若电气内窜，舌苔发黄。心肾两亏，阴不敛阳之候。仍守原方出入。|大熟地五钱，秋石炒大麦冬二钱菟丝子四钱川黄柏一钱五分，盐水炒潼沙苑四钱大白芍二钱淮牛膝一钱五分，盐水炒小茴香五分，盐水炒煅牡蛎五钱，先煎云神四钱炙小草一钱五分桑螵蛸三钱/|