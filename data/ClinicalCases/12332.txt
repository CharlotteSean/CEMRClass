余在海门，见沈氏司炊者患唇疗，自辰至午，口不能开，医投葱矾不能吞，用活命饮亦无济。易医屡进寒凉，遂硬肿至项，色白不变。最后一医砭肿处，出血筋一条，流血不止，知饥不能食，至三十一日而死。夫唇疗急证也，色白无红阴证也，发于手足阳明交会之所，误投寒凉克伐之药，内热为外寒所束可知。若初起时刺委中及阳明诸穴出黑血，进点舌丹汗之，外涂蟾酥，或有可效。惜诸医皆不知之，不然急证安能延至一月馀之久？人不知死于药也，哀哉！|