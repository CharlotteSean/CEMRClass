叶右，向有肠红，春末夏初，渐觉肿胀，日来肠红大发，血出稀淡，脘痞腹胀，难于饮食。脉形沉细，苔白质淡。肝为藏血之海，脾为统血之帅，今脾阳不能统摄，所以血溢下注，脾难旋远，恐肿胀月甚。|生于术一钱炙黑草三分砂仁五分，后入生熟谷芽各二钱制茅术一钱炮姜五分大腹皮二钱百草霜一钱|二诊：用苍木理中，便血大减，而便泄腹痛，胸脘痞满，气分攻撑，腹膨肤肿。脉沉细，苔淡白。脾稍统摄而旋运无权，遂致肝木偏亢，气湿不能分化。前法再参以分化。|茅术一钱五分木香五分陈皮一钱川朴四分白芍一钱五分，吴萸二分同炒连皮苓四钱炮姜五分炙草三分砂仁五分大腹皮一钱五分|三诊：便血已止，而脘腹仍然胀满，大便泄泻，小溲不畅。脾虚不能旋运，气湿不行，升降失司。再运土利湿。|大腹皮二钱连皮苓四钱猪苓一钱五分生熟米仁各二钱上广皮一钱广木香五分泽泻一钱五分鸡内金一钱五分，炙制香附二钱生姜衣三分|四诊：运土利湿，便血未来，而脘腹满胀仍然不减，小溲不利，大便泄泻，两足厥逆，脉形沉细。肢体虚浮。阳气不能敷布，以致水湿之气，泛溢肌肤。再宣布五阳，以望转机。|熟附片五分淡吴萸五分泽泽二钱薄官桂六分，后入内金二钱，炙公丁香三分白茯苓四钱猪苓二钱台白术二钱|五诊：胀由于气，肿由于湿，宣布五阳，肿胀稍定，仍然不退，咳嗽气逆。肺主一身气化。再疏肺下气，参以理湿。|砂仁五分甜葶苈六分大腹皮二钱花槟榔一钱青陈皮各一钱木香五分苏子三钱，炒制香附二钱连皮苓二钱内金一钱五分，炙姜衣三分|