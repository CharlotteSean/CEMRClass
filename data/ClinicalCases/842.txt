周根大，业农，住三周卷。丙子七月暑热内蕴，入房冒风，遂病身热，腹满便泄，溲少，脘闷，渴饮不多，有汗。初以针刺，疑痧症也。迨半月，疹■隐约，脉濡数，苔薄。邪袭厥阴，气失归宿。拟清暑达邪，缓肝降浊通水。豆豉、黑山栀、荷叶梗、通草、益元散，赤猪苓、泽泻、橘核、楂肉赤砂糖三钱炒炙，醋炒青皮、香橼醋炒、玄胡醋炒、鼠矢、薏仁、戊己丸，黄土、楮叶煎代水。另郁金、九节菖薄、血珀、雄精、车前子，研末服。二剂，便泄减至二次，疹■均达，热减，胀满退，腹痛轻。复诊：少腹痛泄减，略布红■，腹鼓亦减。暑热蕴浊，还防留恋。益元散、绿豆衣、豆卷、连翘、赤苓神、木通、泽泻、鼠矢、楂炭、小朴、雅连、橘核、薏仁、青皮、夜明砂。服二剂，轻减。辍药，便溏又作，改加车前，戊己丸，渐安。|