0303
韩。病起产后，挟时邪瘀郁，绵延一载有余。大势虽平，而营气受损，内热不已。刻诊脉象数软而急，不能安寐，头晕耳鸣，乃肝阴虚，而肝阳升扰之象。脐脘瘕撑不化，纳谷作胀，乃肝气不和，横扰中宫之象。熟筹病象，其内热脉数，神瘁不寐，已属阴损之候；而肝脾不谐，又未可纯进补剂，此用药之所以难也。兹拟养阴泄肝，和中调气之法，望其病机稍转，再拟滋养。|西洋参东白芍细生地炒丹皮炭稆豆衣麦冬肉净枣仁川连煎汁，拌炒嫩白薇西砂仁刺蒺藜广郁金左牡蛎夜交藤莲子心竹二青|