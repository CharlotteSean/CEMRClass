童先生。经云：“一阴一阳结，谓之喉痹。”痹者、闭也，即今之喉风乳蛾是也。一阳一阴之火上升，风温疫疠之邪外乘，挟痰热蕴袭肺胃两经，乳蛾双发，肿红疼痛，妨于咽饮，脉濡滑而数，大便溏泄，身热畏风，有汗不解，舌质红，苔罩白。肺邪不得外达，而反陷于大肠也，颇虑痰壅气逆之险！急拟辛凉清解，而化痰热、仿经旨火郁发之。结者散之之义，尚希明正。|薄荷叶八分荆芥一钱五分清水豆卷四钱甜苦甘草各六分桔梗一钱嫩射干八分轻马勃八分连翘壳三钱生赤芍三钱大贝母三钱炙僵蚕三钱挂金灯八分鲜竹茹一钱五分活芦根一尺|二诊：乳娥双发，肿红疼痛，妨于咽饮，寒热较轻，痰多鼻塞，舌质红，苔薄腻，脉濡滑而数，旧有便溏，厥少之火上升，风热之邪未楚。昨投辛凉清解而化痰热，既见获效，仍守原法进步，尚希明正。|薄荷叶八分荆芥穗八分冬桑叶三钱山豆根一钱五分苦桔梗一钱甜苦甘草各八分轻马勃八分炙僵蚕三钱连翘壳三钱生赤芍三钱大贝母三钱藏青果一钱五分鲜竹叶三十张活芦根一尺|