周。嘉善，二月廿四日。肠胃腑气失和，胆汁未能清静，面容黝黑，目白珠不清，眉毛堕落，腹乍痛，大便溏，时作嗳噫，坐久则胸脘以上觉热，卧起面浮，脉濡弦。少阳、阳阴兼治可也。|于术炒，钱半川黄柏炒，一钱白鲜皮二钱茯苓四钱西茵陈二钱蒲公英三钱秦艽钱半白蒺藜三钱西滑石包，三钱陈枳壳炒，钱半旋复花包，二钱沉香曲炒，钱半|二诊：三月初四日。肠胃化糟粕、转味出入皆取决于胆，腑气失和，胆汁未能清静，腹乍痛，大便溏，时作嗳噫，便深黄而溺赤，面容皮肤皆见苍黑，且有渐深如黑疽之状，惟坐久胸脘以上觉热已减，目白珠较清，眉堕落亦定，卧起面浮较退。仍从少阳、阳明治可也。|于术炒，钱半川黄柏炒，一钱白鲜皮二钱左牡蛎煅，先煎，钱半泽泻炒，钱半川萆薢三钱茯苓四钱西茵陈二钱左秦艽钱半蒲公英三钱萹蓄二钱白蒺藜三钱|三诊：三月十九日。面容、肌肤苍黄渐淡，腹痛较减，嗳噫略平，溺赤稍清，便溏稍硬，腑气转化分泌有来复之朕，脉濡弦。仍从少阳、阳明治。|于术炒，钱半川黄柏炒，一钱川桂枝一钱赤茯苓四钱西茵陈二钱蒲公英三钱左秦艽钱半白鲜皮二钱肉果煨，一钱陈六神曲炒，三钱萹蓄二钱西滑石包，三钱通草一钱|四诊：四月十四日。面容、肌肤苍黄渐淡，目白珠较清，大便仍溏、色深黄或杂赭色、然有时较淡，胆汁尚末清静也，脘痛已减，近来又染时行咳嗽，卧起面浮，午后足肢微胀，脉弦而不劲。仍从少阳、阳明治，参以轻宣、豁痰、止咳。|西茵陈二钱蒲公英三钱白鲜皮二钱左秦艽钱半法半夏钱半生苡仁二钱萹蓄二钱茯苓四钱桑白皮炙，钱半杏仁去皮、尖，杵，三钱橘红衣一钱川萆薢三钱|五诊：五月十三日。腑气传化分泌尚未恢复常度，胆汁仍欠清静，大便或硬或溏，色则或黄或如栗壳，脘痛见瘥，面浮亦减，目黄亦淡，时仍嗳意，脉弦滑。仍从少阳、阳明治。|西茵陈二钱蒲公英三钱白鲜皮二钱于术蒸，钱半陈枳壳炒，钱半左秦艽钱半茯苓四钱猪苓二钱沉香曲炒，钱半旋复花包，二钱刀豆子三钱萹蓄二钱佩兰三钱|六诊：六月十二日。梅雨潮湿，继以亢热气候，湿热郁蒸，水谷之湿不运，胆汁时静时不静，腹中欠适，舌苔厚腻，小溲或黄或赤，大便或硬或溏，目白珠晨起见清，旋又微黄。议丸方通调腑气、清利胆汁可也。|西茵陈两半蒲公英二两白鲜皮两半于术炒，一两陈枳壳炒，八钱茯苓二两左秦艽一两佩兰两半萹蓄一两全当归两半新会皮一两沉香曲炒，一两蛇含石制，一两真钢针砂煅醋淬，五钱|上药研为细末，米饮法丸，每早空心以开水送下三钱。|