寿春镇台郭善臣军门，戊戍秋患噎膈，胸腹胀痛，呕吐胶痰如鸡蛋白，干饭难下，肌肉消瘦，势甚可危。就治于余，诊脉弦大洪滑。此抑郁伤肝，阳升灼胃，气失降令。|人参一钱枳实一钱牡蛎四钱白芍一钱半木瓜一钱半酒炒黄连一分炮姜三分陈皮一钱半夏一钱半生熟谷芽各四钱|进二剂，干饭能下，精神亦振。遂照原方连服二十剂，眠食如常而愈。后四年，因事动怒，其病复发而殁于任。|