0303
朱顺兴，住惠山。乙丑十月十二日诊其妇，八月流产，胞衣不下，稳婆手术取下。二朝午后，忽云目暗，耳不聪，人即昏沉，脉亦似停。数秒钟始醒，谓梦中魂已出窍至某街云。脉弦急左甚，舌红。述知前二次小产后面浮，谅由体虚流产，用力取胞，不无伤元，厥阳上旋，深恐脱竭。勉拟降气潜纳，安神行瘀。全当归、川芎、远志、茯神、丹参、香附、瓦楞子、料豆、蒺藜、牡蛎、泽兰、五加皮、荆芥、鳔胶蛤粉炒。另血珀五分，研末服。廿三日复诊：脉敛而神情甚疲，遵王潜斋例，疏三甲加归、芍、阿胶、丹参、石英、茯神、杞子、萸肉、泽兰、茺蔚。竟愈。/|