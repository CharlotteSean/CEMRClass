罗鹊南第五孙年方周半，失乳而饮食早，脾气不无过伤。七月间，得泻泄发热之症，服药又迟，渐致疲惫。初医视为内伤，无非克伐，因而自汗，面色青黄，口干引饮，腹且膨，三关筋纹纯青，此肝木凌脾，欲成慢惊之候也，宜速温补，乃其外母坚执不肯用参，谓：“此儿热极，宁复温补，如再增烦渴，将若之何？”不知因虚而渴。更医以为是小儿伤寒，将欲从事汗下。予极诤之，以为不可，误则难治。鹄南以予言为然，随用参术理中之剂，一剂知，数剂|