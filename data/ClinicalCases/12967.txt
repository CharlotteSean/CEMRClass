湖北余述珊之女，天痘八朝，浆清不绽，咬牙寒战，急延余诊，脉来细弱。此元气大虚，不能化毒成浆。必须大补元气，方可挽回。|潞党参三钱绵黄芪五钱粉甘草一钱关鹿茸一钱当归三钱川芎一钱鸡冠血二滴|一剂，咬牙寒战皆止。再剂，浆色苍黄，痘疮起绽。照方去鹿茸、鸡冠血，加大枣三枚。连服二剂，痘疮概行结痂。改用：|银花三钱连翘三钱象贝母三钱天花粉三钱石斛三钱桑叶一钱五分生甘草五分冬瓜子四钱鲜竹茹一钱|服三剂，痂落而安。|