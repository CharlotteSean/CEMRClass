0502
抗日战争期间，避难住万县时，有魏姓女，患喉痹，咽喉肿痛，滴水不入，药不得下，病来较暴，俨已封喉，唇口色乌，眼面俱肿，气痰轳轳，筑筑然若将窒息，病势颇危。抬至某医院求救，断为不治，谢绝不收，复抬至我处。予曰：热毒太炽，肿毒太剧，但非必死证，以雷氏六神丸五粒，置近舌根上端，以温水少许润之，令其含化咽津，煎剂不下，权用噙剂，一日三作，气略缓，呼吸较通。第二日，噙剂改为一日二作，肿痛渐消，茶水米浆，勉可吞下。第三日，噙剂改为一日一作，肿痛锐减，呼吸平调，勉可下药，兼服养阴清肺汤，原方薄荷减半，生地加倍。越第四日停用噙剂，计五日用六神丸三十粒，一星期诸病消失，气平神清如常人。|