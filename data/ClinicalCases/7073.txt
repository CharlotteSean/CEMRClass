心阳不敛，液难自守，乃外走而为汗，汗随热为开阖，热即心阳之动变也。头脑筋掣而痛，目珠内有泪痕，心病累脑有诸。以恬愉为务，无恚慎之心，庶几有豸。|生地黄柏子仁杵茯苓生牡蛎先煎金钗斛野料豆杭白芍炒甘菊花甘草炙淮小麦陈南枣|二诊：心之液为汗，心之体为火，凡阴阳之要，阳密乃固。阳强不能密，外走则为汗，上升则为头痛筋掣。前用养心和阳，已获效验，应守原意，毋事更张可也。|生牡蛎先煎青龙齿煅先煎生地黄鳖甲炙先煎柏子仁杵野茯苓杭白芍炒金钗斛野料豆淮小麦甘草炙陈南枣|