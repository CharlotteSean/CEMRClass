No Doctor Name|丙午春，高汉芳，患滞下。色酱，日数十行。年已七十七岁。自去秋以来，渐形疲惫，即服补药，驯致见痢，黄某径用温补，势乃剧。延孟英诊之，右脉弦细芤迟，口渴溲涩，时时面赤自汗，乃吸受暑邪，误作虚（寒）治。幸其所禀极坚，尚能转痢。一误再误，邪愈盛而正反虚矣。以白头翁汤加（人）参、（白）术、银花、（黄）芩、（白）芍、楝（实）、（石）斛、延胡，二剂即减，五剂而安。继予调补，竟得霍然。后三载，以他疾终。|