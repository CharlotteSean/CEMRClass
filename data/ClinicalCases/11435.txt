瞿右，产后败瘀未净，流入冲任之络，先患赤白带下，继增便血似痢，已愈两月。有加无减。少腹凝块坚聚作痛，升降无常。心悸多汗，体倦畏寒。种种见端悉由营阴伤损，卫阳无所附丽使然。脉虚小数苔白中空。气血交亏，瘀滞内阻，攻补两形棘手，勉方候高明采用。|阿胶蒲黄末炒艾炒炭原地炮姜汁炒当小茴香炒茯神旋复猩绛香附白芍桂酒炒琥珀川楝淮麦|又复：便血起于产虚之下，延及三月，虚而益虚矣。少腹凝块偏左，仍然攻痛，谷气减纳，胸脘反形饱闷，心悸自汗频多，脉虚数舌白尖红。阴分大伤，胃气不振，近交冬至大节，深虑陡起虚波，拟养心脾以资化源，和肝络以息余痛，并候高裁。|阿胶归身丹参茯神枣仁白芍芪皮石斛香附琥珀|