0303
右。产后感受寒邪，湿郁。形寒，汗泄颇多，下体畏寒，头晕且热，手足麻木；心烦神蒙，近加悸惕呃逆，舌红渴喜热饮，腹胀脘闷，白■与红疹并布，小便赤，脉来软数。此产后阴亏，阴独治下，阳独治上，二气不和；汗多，心阳上越，有亡阳之象；惊恐不寐，少谷胃气不和。久病气阴两虚，邪未尽化。宗仲景交阴阳、和上下法，佐以安神敛液，不致聚劫虚脱。|姜汁炒川连三分人参一钱，另煎酒炒白芍钱半桂枝五分枳实三分淡芩钱半酸枣仁三钱炙草五分干姜四分|二诊：产后感冒，形寒身热，有两月余，曾布疹■，气分之邪已有暗泄之机矣。而阴阳二气不和，阳气独升，头重面浮；阴独下治，足肿而冷；寒热仍有往来，久寒久热，营卫气偏，汗多心宕；阴伤，时有火升，神蒙；脘痞腹胀，艰寐，带下，八脉自虚。难经云：阳维为病苦寒热，邪与湿热杂处中焦，蕴蒸不化，病情虚实互参，正虚邪恋，淹缠变端。仍以两和阴阳，佐以承阴。|姜汁二分炒黄连四分鳖血拌柴胡一钱同炒黄芩钱半朱砂拌茯神三钱石决明一两，生杵白芍五分炒桂枝四分枳实五分，同人参一钱，另煎醋煅紫贝齿三钱川贝母三钱，勿研淮小麦三钱炒丹皮钱半炙甘草四分细生地四钱加枇杷叶露二两，冲入野蔷薇露二两，冲入|三诊：产后寒热久延，营卫不和，背寒肢冷且热，汗泄而解，如作疟状；此温邪挟湿，蕴于阳明；艰寐，胸闷得谷■胀；冲脉隶于阳明，阳明湿热下流，而为带下，且溺浊而少；日晡火升，头重足冷，心宕乃汗多伤阴，营阴内耗，阴不涵阳，阳气上冒。踵前法，俾阴交而阳和，上下病情略减，湿热未清，久虚不能即复，庶寒热止而阴气稍能渐复也。也前法增损之。|桂枝三分盐水同炒川连三分生鳖甲四钱秫米三钱，绢包煅龙齿三钱枳实四分同人参一钱，另煎细生地四钱姜制半夏钱半朱茯神三钱福建泽泻钱半淮小麦三钱白芍钱半炒甘草五分鳖血拌柴胡一钱同炒黄芩钱半加生姜四分红皮枣三枚野蔷薇露一两，冲入/|