南邑彭晓云先生，精神强壮，体胖身肥，中年偶有痰饮，随发随止，未有害也。今者将届六旬，脾阳渐衰，饮食生痰，凡有感冒，则咳嗽痰多，或食荤茹，则泄泻腹疼。延余诊治，左寸三部脉沉而迟，右寸三部脉细而弱，余曰：“先生体素中寒，痰饮结为窠囊。夫痰之本，水也，水不润下而泛上，阳虚可知；土不克水而受制，脾弱更可知。治此以温中扶阳为第一义。|盖脾中之阳气旺，则燥可去湿，而痰饮退舍；胃|中之阳气旺，则饮食加餐，生血而不生痰；肾|中之阳气旺，则釜底加薪，而真火不熄。若滋|阴寒凉之品，败脾损胃，宜为一生所禁。”乃依|方调治，泄泻止而痰咳稀，更服丸药以培补。从|此百体顺昌，纳宠生子。先生素明天心，精于|造命，乃为卜吉，以妥我先灵，其亦报施之巧|矣。|