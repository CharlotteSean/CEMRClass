郑。脉象沉缓，风湿久积于血分，常有左半身麻木等症。去冬服药而止，现交夏至节气渐又举发，仍宜养血去风为治。|大熟地六钱，砂仁炒当归三钱，炒白芍一钱五分，炒川芎五分，酒炒阿胶一钱五分，蛤粉炒秦艽一钱五分，酒炒防风一钱五分木瓜一钱五分，酒炒牛膝一钱五分，酒炒生薏米一两炒桑枝一两煎汤代水|又。昨用养血息风，脉象颇起，但嫌洪大，大近于虚，洪则兼浮，惧其风动，且左半身麻木，每日仍有数次，急用镇纳法。|大熟地八钱，砂仁炒甘枸杞三钱，炒黑巴戟肉一钱五分，洒洗川石斛五钱池菊炭三钱炙龟板五钱牛膝一钱五分，炒黑怀山药三钱茯苓三钱盐煮石决明一两|又。照前方加陈皮一钱五分生薏米五钱|丸方：大熟地八两，砂仁炒甘枸杞三两，炒黑巴戟肉一两五钱川石斛五两池菊炭三两炙龟板四两炙黄芪三两上党参六两蒸于术三两牛膝一两五钱，炒黑制半夏二两陈皮一两五钱茯苓三两泽泻一两五钱桑枝四两，酒炒石决明三两，盐煮丝瓜络三两|上药治末，蜜丸，桐子大，每空心开水送四钱。|问前三症，已属偏枯类中，时师皆辞不治，今俱调理而愈。岂治者，均不得其法欤？日经云：风者百病之长，善行而数变。故客于藏府之俞，则为偏风。又云：虚邪偏客于身，其入深，营卫稍衰则真气去，邪气独留，发为偏枯，即是中府症，名曰风痱。身无痛处，偏不为用，言不变，志不乱，病在分腠之间，益其不足，损其有余，乃可复也。后贤分左偏属血分，右偏属气分，其实皆类中也。东垣主虚，诚为合论，河间主火，丹溪主痰，其言各殊而不知惟其虚也，故无根之火发焉；惟其虚也，故逆上之痰生焉。东垣举其本，河间丹溪道其标，似异而实同也。故河间亦有地黄引子，丹溪亦用育阴潜阳，东垣则补中益气等汤，全从中气调治。盖惟中气虚惫，故虚风内煽，见于四未耳。全在临症者灵机活法，不执一论，自然药到病除，即如费症，脉见洪弦而大，知其血虚风动，偏中于左，始用养营活络等法。既进育阴潜阳，迨于足渐活而无力，知为脾肾两虚，用河间饮子加减，脉见左平右数，但觉指麻不仁，又复健脾补气。盖取其气能统血之意，幸能全愈，仍不外河间丹溪东垣法也。若朱则肝无血养，不过左偏手足无力，尚能强步，故始终用河间引子加减而愈。郑症，则风湿积于血分，左半身麻木，尚未至于偏枯，故始终用养血祛风，佐以化痰利湿而愈。三症俱在左偏，只费症稍重，余尚所中不深，又系藜藿之身，尚能保养信药，故得收全功。若膏梁之家，任性乖张，不明医药，未见有能愈者也。余尝治右偏类中数人，亦用前法，以中气为主，服药未尝不效，无如稍愈，即饮酒入房，妄用心机，毫无顾忌，遂至再发而逝。或云中右为真气已绝，较中左更深，似亦理之有诸。|