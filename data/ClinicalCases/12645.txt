干霍乱验案，民国十九年五月人日诊。|病者：秦味清君长女名珠芬，年十三岁，住映墙门头。|病名：干霍乱。|原因：吸受暑热，夹食内积。|证候：面色青兼惨白，内热腹痛。|诊断：脉象沉涩，舌红苔白腻，暑热夹食，成干霍乱，上下不通，中焦热闭故也。|疗法：先用炒盐探吐，开其胸膈，治以疏透暑湿。|处方：杜藿香二钱，淡豆豉三钱，紫金锭两块研化服，焦山栀三钱，川朴六分，吴茱萸三分，黄芩二钱，川连八分。|次诊：五月九日，服昨药后，已得吐泻，按腹仍痛，小溲短赤，无汗口干，脉滑，舌红苔薄白，治宜宣化伏邪。|次方：淡豆豉三钱，焦山栀三钱，葱白五个，枳实一钱，紫金锭两块研化，通草一钱，大腹皮三钱，泽泻二钱，杜藿香一钱，益元散四钱。|三诊：五月十日，潮热吐蚘，腹痛胃呆，脉滑，舌红苔黄腻，治宜宣气清热。|三方：川连六分，吴萸五分，竹茹三钱，乌梅一钱，天花粉三钱，连翘三钱，益元散四钱，青木香一钱，六神曲三钱，银花二钱。|四诊：五月十一日，食滞化燥，腹痛便闭，脉缓，舌苔黄厚，用导下法。|四方：木香槟榔丸三钱，天花粉三钱，麦芽三钱，丹皮二钱，莱菔子三钱，元明粉三钱，泽泻三钱，大腹皮三钱。|五诊：五月十二日，热退便解，食滞未尽，腹中仍痛，脉缓舌红润，拟宣通中焦积滞。|五方：连翘三钱，谷芽三钱，六神曲三钱，胡连一钱，生甘草一钱，雷丸三钱，川楝子三钱。|效果：服药后胃苏，痛止病愈。|炳按：干霍乱乃触秽夹食，上不得吐，下不得泻，腹痛如绞。用炒盐探吐，以开其上膈；槟榔丸攻下，以通其下焦。遵古而不泥于古也。|