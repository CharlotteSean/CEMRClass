0006
孙男。中阳不足，胃有积饮，感受新凉，遂致触发。左胁痛，便闭，肠鸣漉漉，胸痞胃呆，食入易吐，间带酸水，粘痰上泛，切脉沉滑濡细，舌光少苔。脾虚其阳，肾虚其阴。暂以和畅中宫为事。|炒茅术一钱五分炒白术二钱姜半夏二钱淡干姜八分姜川连五分大白芍二钱，沉香二分拌炒块苓四钱新会皮一钱五分白蒺藜四钱旋复花一钱五分，包大砂仁八分生姜一片佛手八分|二诊：昨为苦辛通降，和畅中宫。药入仍吐，所食之物，未几即化酸水，必倾囊吐出而后快，否则气逆肠鸣，左胁痛，粘痰白沫上泛不已。便闭，善噫，脉沉细濡滑，舌略起苔。脾阳大伤，运行不力，不能化精微而变为痰也。姑为温理。反胃可虑。|炒茅术一钱五分炒白术二钱淡干姜八分姜半夏二钱上肉桂五分云苓三钱新会皮一钱五分萸炒芍二钱旋复花一钱五分，包代赭石四钱，煅公丁香七粒，杵姜汁三滴，冲灶土一两，先煎代水|另服：半硫丸一钱五分。|三诊：昨为温理，呕吐已止，左胁痛亦折，白沫上泛亦少，惟仍气逆善噫，便结未通，脉沉细濡滑，舌略起苔。积饮初化，中阳未运，肠腑之传送无权。仍从温理为事。|炒茅术一钱五分炒白术二钱淡干姜一钱姜半夏二钱上肉桂五分大砂仁八分新会皮一钱五分云苓三钱郁李仁四钱萸炒芍二钱炒谷芽四钱秫米三钱生姜两片|