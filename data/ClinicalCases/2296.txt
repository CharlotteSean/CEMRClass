No Doctor Name|祖南轩四月发热头痛，胀闷昏迷，痰喘气急。延余，六脉无根，余曰：“脉法六脉无根者死，若为痧胀而然，则有救。”其家善放痧，因阅痧筋放之，不愈。余用沉香郁金散、圆红散，稍冷服。又用化毒丹一服，昏迷即醒，胀闷痰喘气急俱平。更用防风散痧汤，加青皮、连翘、山楂、卜子、熟大黄一钱，服之，发热头痛俱已，六脉如旧。|