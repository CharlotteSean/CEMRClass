抱灵居士|赵氏，手指麻木，身腰胀痛，子午发热，背恶寒，五心热，口干，腹胀，经行淋沥不断，脉浮濡。以八味逍遥散，热退；以二陈汤加黄连、丹、栀一剂，经止。二十日发热，身腰股胀痛，以逍遥散合四物汤加香附二剂，热胀止，经来二日止；以四乌散加元胡一剂，经来些少，又加桃、红一剂，经来些少，夜微热，头昏，肢节痛；以八味逍遥散加香附，病减；以六味加归、芍二剂，热退。至四十日，五心热，夜热口干，白带，胸胁饱胀，经不至，脉沉涩，以四乌散加法夏、云苓二剂而孕已成矣。|