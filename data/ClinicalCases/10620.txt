0300
妇人以肝为先天，肝藏血而脾统之。肝有宿热，则肝阳偏强，藏失其职，则疏泄太过，经水来时不能摄止，且脾脏有湿，阴分日亏，而带下不止矣。益以悲愁交集，抑郁不舒，肝木失条达之性，而心神亦耗。心肾失交，不能主血，此崩漏所以日盛也。腰痛腿酸，眩晕耳鸣，胃纯口苦，面浮腹痛，动辄气喘。脉左关独弦，余部濡细，拟治当以柔肝凉血为主，而以养心滋肾辅之。|生地炭乌贼骨柏子仁炒白芍炙龟板丹皮黑茜根龙齿九孔石决明佩兰叶生谷芽焦山栀黑地榆左金丸茯苓砂仁棕榈炭|先由白带，继而赤带，益以经水淋漓，甚而色紫成块，少腹抽痛，牵及经络，形寒头痛，脘满食少，脉象弦芤，舌苔腻白，病在奇经八脉，兼挟寒湿阻遏，治法益气血之虚，参用通气血之滞。|丹参白芍牛膝新绛丹皮茺蔚子驴皮胶海螵蛸紫石英法半夏橘络甘草|二诊：肝肾阴虚，冲任失固，自白带而转赤带，由经漏而致成块，血去气无所附，气逆乘于络脉，少腹掣痛，面目浮肿，冷热头晕，耳鸣盗汗，脉象弦芤而滑，舌苔薄腻而白，脾胃为湿所困，治法缓投滋腻。|旋复花归须白蒺藜杜仲丹参炒白芍新绛甘草茯苓皮海螵蛸丹皮枳壳炒白术|肝脾肾脏阴虚，奇经八脉交亏，下焦固摄失权，腹痛漏红带下，左脉关部弦涩，右部虚大。当用滋填三阴足经，参入固纳下元，以充冲任。|茜草根炙龟板白芍海螵蛸粉丹皮大生地紫丹参枣仁甘杞子淮牛膝腺鱼胶|