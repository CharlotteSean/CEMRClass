齐化门外张宅令郎，未及一周，卧于低炕，睡中坠下，幸炕低而毫无伤损，嘻笑如故，似无痛苦也，但自后右手足瘫软不举，手不能握，足不能立，脉则洪大，久按无力，乃知先天不足，复为睡中惊触，气血不周行之故也。乃以熟地四钱、炒麦冬一钱五分、炒白术二钱四分、牛膝二钱、五味子四分、制附子五分，煎小半|盅，另用人参二钱，煎浓汁二三分冲服，每早|空心服之。张友见其参附，似有疑惧，余曰：凡|人气血旺而精神强，气血衰而精神弱；强则百|体康泰，弱则骨腠空虚。火在下而水在上则循|环运转，百病俱无，生之兆，寿之征也；火在|上而水在下则机关绝灭，百病踵起，死之由，天|之象也。大人之虚由斫丧，小儿之虚禀之先天，|乃真虚也。况人之睡乃阳会于阴，元气凝聚于|内，真阴长育于中，阴阳混合，造化潜孚，荣|卫周行，百达和畅。，正当其时，一伤惊触，行|者遽止，盛者遽衰，清者不升，浊者不降，转|运失常，机关不利，偏枯痿痹所自来矣。中风|之症成于跌后者居多，然诸痿独重阳明者，以|气血之海，能润宗筋达百脉也。其为筋为骨，又|肝肾所属，故熟地、白术补脾肾，乃先天后天首以重之，但一润一燥，何能逐队，水土忌克，难成一家，用炒麦冬和之，俾土生金，金生水，水生木，化源有自，既相克所以相成，复相生所以相继。再入牛膝、五味，则更得纳气藏源，澄清降浊。但诸药和缓，大功难建，虽调营卫，经络难通。更入乌附，既助药力，复可行经，且使真阳能交于下，真阴自布于上，既济之象一得，燥涸偏枯之势自和。复入人参以驾驱药力，补助真元，火与元气势不两立，元气生而火自息矣。此余得心庆手之方，凡治中风大病阴虚发热，吐血喘嗽，一切虚劳重症，更治沉重癍疹，喘促躁热欲绝者，赁斯捷效，实有神功。如水不足者有六味，水火不足者有八味，气不足者有四君，血不足者有四物，气血不足者有十全、八珍，心脾不足者有补中、归脾，独脾肾不足兼心肺之火宜抑而肝肾之阳宜温者实无其药。余梦寐求之，始定此方，加减出入，亦水中补火之法，土内藏阳之义，为土金水一气化源之药也。幸无疑焉，张友大悟，照方投服，六剂而手足轻强，精神更倍。|