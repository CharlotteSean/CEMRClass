0006
秦山长伯虞如君，年甫三旬外，经水断已数年，头痛，眩晕，心悸，周身痛楚，呕吐痰水，食入吐益剧，甚则痰中咯血，时或牙龈出血，饮食不香。脉右极沉细微弱而迟，不满三部；左则细按全无。心甚异之，语曰：“论症自是身体亏弱，肝木犯胃，胃弱不能下降，聚痰膈上，逆为留饮，其上似热，其下必寒，要由心脾之阳欠运化力，身半以下当常常怯冷。答云：良然。予曰：脉象全无可凭，惟有从症。以意消息之，以观后效。时丙午冬月。|橘络二钱制半夏二钱淡吴萸五分紫石英二钱茯神三钱龙齿三钱土炒当归一钱陈皮一钱炙草一钱|次诊，咯血全无，呕吐痰水未已，舌苔白，不思食，声微，委顿无神，脉象隐约莫辨。参以健气温纳少火，治不应。予曰：两投不中，脉又无可凭，实愧术浅，无处着手，固辞，请另延。伯虞以见信素深，不允推辞，且谓：即云不应，而药下全无坏处，总须累手。予曰：此证可疑者，脉右如此迟弱，按脉法迟为寒，弱为虚，既属虚寒，理宜温健；左脉又反复推寻不得，自是禀赋素亏。用清化阳明为治。|南沙参三钱肥玉竹三钱醋炒竹茹、甘菊花、桑叶各一钱五分白芍、甘枸杞各二钱淡吴萸、生草各八分加姜汁少许。|两服胃和思食，呕吐未净，头角、两肋痛甚，痰多。木气未调，再从少阳阳明两和之。|醋炒当归二钱鳖血炒柴胡一钱姜汁炒竹茹一钱五分钱女贞子三钱茜草一钱炒牛膝一钱童便炒香附三钱生草、乌梅、陈皮各一钱茯苓二钱制半夏一钱谷芽水煎。|呕止，食香，易方两服，全愈。|鳖血炒柴胡、姜汁炒竹茹陈皮各一钱柏叶炭、制半夏各一钱五分制香附、南沙参各二钱女贞子、茯苓各三钱乌梅炭、生甘草各五分谷芽水煎|