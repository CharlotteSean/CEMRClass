光绪二十六年庚子，疫痧时行，沿门传染，童子或伤六、七，乃三十二年丙午，亦同。均由膈岁初之气出症，乃岁运太过之验也。沈舟珊女孙，年七龄，种鼻苗两次不出，是春即出天花，痘较多，光亮起壳，密布无隙地，左右腮、额均已擦破、无水，两手以布带扎紧，缚在腰际。来孟河雇舟延余往诊，至奔牛时午正，见形脉尚可，无丝毫兼症，非虚也。以羚羊角、银花、紫草茸、川贝母、连翘、粉丹皮、生山栀、冬桑叶、赤芍、茅根汁二两冲。命速饮之。讵料彼翁又兼请入首原医比较方药，以余方出视之，彼医曰：“决无羚羊等重剂可救之理”，随立方用太子参、黄芪、白术、陈皮、生草、木香、当归、怀牛膝、红枣而去，时夜已十点钟，仍不闻啜药，甚疑之，女叔恺生面呈实衷，渭坚持勿摇，追速服，除此别无良图。乃翁听言理明晰，始佩诺进药，天已晓矣，神躁发热顿觉静畅。二进，羚半减轻投之遂愈，惜乎面部|