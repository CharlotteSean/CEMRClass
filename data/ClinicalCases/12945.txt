0601
痘为先天之毒，与有生俱来，伏于命门之中，即大易所谓地二成火是也。偶与时邪相感触，其势遂勃然而发，初起毒势正欲外泄。须先从太阳以化其气，气化则内蕴之毒自然发越无遗，不致留滞以贻后患。又何必率用芩连羚犀诸品？反致有寒中之变耶？今痘乍出，诊视诸状悉须，因势导之外出，正获事半功倍之效。故援伤寒六经例，先责诸太阳一经，即用以桂枝汤加味主之。|桂枝木二钱白芍药二钱炙甘草一钱紫草一钱五分金银花二钱生姜三片大枣三枚|痘为胎毒，必藉元气充旺始克安全托出。今已旬日之期，浆水尚未外达，毒势转欲内陷，渐至滑泄不止，呕恶咬牙。观此症状已属重险可虑，兹姑以救里托毒为法，勉希扶地险关，方许妥稳。|肉桂八分人参二钱当归身三钱陈皮一钱川朴一钱五分木香五分丁香一钱诃子皮一钱肉果八分|地界点粒皆齐，事已涉及坦途，今但求之足太阴可矣。中宫得受温补则土气充旺，转瞬成浆脱痂。不难早竟全功。主之以理中，盖取其妥捷耳。|人参三钱白术三钱干姜三钱甘草三钱|浆水虽已充灌，但元气馁弱不运。宜先培养中土，并稍以利水佐之，庶几早图有成。|炒白术三钱人参二钱白茯苓二钱陈皮一钱炒白芍一钱五分炙甘草五分|痘靥已收，惟回痂太早，防有余毒未尽。小便短，故以清凉发利为法。|川石斛三钱生苡仁三钱白茯苓三钱百合二钱沙参一钱麦门冬二钱，不去心|痘痂已回，补剂不应再投。昔仲仁以清凉助结痂，卓有见地，否则余毒未清，倘或气血壅滞，变证在在堪虑。故宗翁氏法，立方于后：|连翘二钱淡黄芩二钱生苡仁三钱甘草八分川贝母一钱五分地骨皮一钱五分金银花二钱桔梗八分|先天不足，气血本属虚馁；又误以寒凉过剂，痘忽塌陷不起，呕吐频作，兼患泄泻。症极重险，治法最为棘手。兹姑以温剂峻补，勉图转机而已。|附子一钱肉桂二钱人参三钱当归身三钱炮姜一钱炙甘草一钱|上药六味，以灶心土用井水搅匀澄清，取水煎药温服。|药后呕吐已平，势觉稍为减轻，但泻仍未止。是元阳不振，中气犹虚。非峻剂补托，曷克回春，故仍以温神之剂主之。|泡附子八分熟地黄五钱人参三钱炙甘草二钱炒白术三钱肉桂二钱淮山药二钱杜仲二钱炮姜八分酸枣仁二钱枸杞子二钱陈萸肉一钱当归身三钱破故纸二钱生姜三片核桃仁三枚|