0003
荣诚与，丙辰正月肛痛溲少。在申经徐姓包治，用药数十剂，无效。戊午二月来诊。病经二年，由淋攻毒，溲则不禁，日三四十次，小水有血筋淋痛。脉弦数左甚，舌尖剥碎痛，鼻灼。膀胱瘀热未撤，遵古方肾沥汤加减。赤芍、麦冬、木通、桑螵蛸、牛膝、蒲黄、小蓟、生地、黄芩、山栀、茅根。另犀角、血余灰、没药、甲片，研，竹沥调服。四剂。苔黄，尖红，碎痛已减，溺数亦少，惟尚涩而不爽，肛门作痛，脉弦数未靖。湿毒内炎未撤也。白鲜皮、萆薢、地肤子、牛膝、玄精石、黑山栀、槐蕊、小蓟、黄芩、蒲黄、女贞、旱莲、知柏八味丸。脉右尚数，舌尖红，苔黄未清。淋痛止，次数减少一半。再宜清理。紫菀、黄芩、川连、旱莲、血余、阿胶、丹皮、两头尖、鲜生地、金铃子、麦冬、大补阴丸。附常服丸方：溲数溺血大减，气易滞，膀胱虚，蕴热未清。炙升麻、丝吐灰、白薇、樗白皮、狗脊、续断、鸡内金、桑螵蛸、覆盆、猬皮、金铃子、生地、血余灰、丹皮、山药、沙参、黄柏、河车胶、龟甲胶溶化丸服。不禁渐减。越五年，以疟后不调殁。|