佚名|柳少奶。疫喉痧，痧虽布而鼻部不现，身灼热，汗泄不多，咽喉焮痛，内关白点，妨于咽饮，项外漫渐减，府气亦通，口干不多饮，舌质红绛，脉濡滑而数。风温疫疠化热蕴蒸肺胃，厥少之火升腾，荣热已炽，气分之温下达，阴液暗伤，津少上承，恙势尚在重途，还虑增变。仍宜生津温而解疫邪，尚希明正。|天花粉三钱京玄参二钱薄荷叶八分甘中黄八分荆芥穗八分熟石膏三钱净蝉衣八分川雅连四分生赤芍三钱金银花三钱连翘壳三钱川象贝各三钱鲜竹叶三十张鲜茅芦根各一两|二诊：疫喉痧七天，痧子布而渐回，鼻部未透，身灼热略减，项核漫肿渐消，咽喉内关白腐，妨于咽饮，舌质红，脉濡滑而数。阴液暗伤，少阴伏热上升，风温疫疠之邪，蕴袭肺胃，一时非易清澈。再拟生津清温，而解疫毒。|天花粉三钱京玄参二钱薄荷叶八分甘中黄八分荆芥八分熟石膏三钱金银花四钱连翘壳三钱川雅连四分生赤芍二钱川象贝各二钱冬桑叶三钱鲜竹叶三十张鲜茆芦根各一两/|