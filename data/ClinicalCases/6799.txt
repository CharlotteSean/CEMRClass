0006
外受惊恐，触动肝胆之风阳，内停食滞，窒塞胃腑之气机，气郁热郁，风动阳动，陡然发厥，迭见二次，神昏嗜卧，已有四天，寤时清爽，寐中昏糊，身体早热暮凉，咳呛时有时无，右关脉滑，舌苔糙绛，治法清肝胆之风阳，消胃腑之食滞。|羚羊角钩钩连翘山栀薄荷桑叶鲜石斛茯神杏仁竹茹生姜皮郁金鸡内金|二诊：气分实热已去，营分余热未清，寝寐安，肝胆风阳有潜藏之势；纳食增，脾胃气机为苏醒之机。前日大便垢滞已下，近日身体焦热未清，左右脉象，仍见数势，调治法程，尚宜清泄，饮食注意多餐少食，庶几不致变幻反复。|银柴胡青蒿子连翘山栀丹皮鲜石斛鸡内金银花滁菊桑叶川贝橘红谷芽|三诊：能食少运咎于脾，今日大便已二次，色黑而青，兼有痰浊，久热必伤于阴，阴虚则阳失潜，热在于额，是其明征，小溲频数，亦是阴亏。舌质带绛，又属阴伤。右关部脉滑数，其中尚有余热，上灼于肺，时或咳呛，健脾借资运化，育阴以清余热。|西洋参川贝母茯苓于术扁豆衣炒白芍瓦楞子谷芽经霜桑叶鸡内金冬瓜子|