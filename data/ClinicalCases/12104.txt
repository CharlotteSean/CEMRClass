0502
任姓女，值麻疹，疹子稠密，大热气粗，喉痛声哑，乃火毒上炎之候，火刑金沸故咳嗽而喘，咳嗽必由吸门而出，吸门被火蒸熬，液涸失润而声瘖也。投以芩连消毒饮降火润燥下气，日服二剂，三日后疹毒已散，热退气平，惟音尚不能出，余思津被火灼不能速回，故疹毒虽散，吸门尚欠润泽，故尚瘖哑，乃与百合固金汤补阴润燥，四五剂而声响如常。|芩连消毒饮|柴胡桔梗羌活防风黄芩黄连甘草枳壳连翘荆芥白芷川芎/|