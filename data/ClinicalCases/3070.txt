杭州许，咳逆已久，的是肺分痰热未清，加以秋阳酷烈，肺气复伤，身热，舌干绛，苔厚黄，形瘦，脉弦，明属湿郁生热，热蒸成痰，既在肺家，只宜清化，表不合理，补亦壅邪也。|西洋参一钱五分橘红一钱五分连翘二钱桑皮一钱五分甜杏仁二钱川贝母二钱丹皮一钱五分金石斛三钱甘草四分枇杷叶两片桑叶一钱五分|因鼻衄，去桑叶，加犀角尖八分。|又。胃知味而渐思食，食后亦和，脉小弦，大便未畅，小便又浑，自是湿热未曾净尽之证，非阳虚之体，补壅非宜，而湿热之邪又粘腻难化，静养缓调，自可渐臻安善，欲速反有弊也。|西洋参一钱五分橘红一钱五分炒谷芽三钱霜桑叶一钱五分甜杏仁二钱茯苓二钱粉丹皮一钱五分荷叶一角金石斛三钱泽泻一钱五分秫术二钱|此方服至便溏畅行，溲清热尽，始换后方。|又。养胃存津，清心补肺，是此证善后之大法。|西洋参一钱五分茯苓二钱白芍一钱五分甘草四分陈皮一钱五分麦冬一钱五分怀山药二钱莲子十粒金石斛三钱枣仁三钱稆豆衣三钱南枣两枚|此方服至胃纳复旧之后，但有精神疲乏，可去洋参、茯苓、稆豆皮，加大生地三钱，服后妥适，可再加阿胶二钱。|又。仲秋伏气发病，迄今三月余，犹然身热畏风，胃钝，舌刺苔黄，口燥，脉弦，溺黄，便溏不爽，总属湿酿为痰，痰气与肝气相搏，阻遏于胆胃之间，所以左膺结肿，按之觉有酸痛也。积久不清，竟参成痈，宜清肝胆、化湿痰、理气络法。|西洋参一钱五分陈皮一钱五分茵陈草一钱五分泽泻一钱五分炒山栀一钱五分茯苓二钱川贝母三钱桑叶一钱五分小川连四分蛤壳三钱白蒺藜二钱|又。细参脉症，不但肝胆火升，痰气上阻，且有秋燥之邪，乘虚而入，燥火劫金，痰气胶结愈甚，所以无形之病渐致有形左膺之肿，病异源同，前方五剂后，即以此方濡润通和。|西洋参一钱五分驴皮胶二钱郁金一钱五分炙甘草四分甜杏仁二钱小生地三钱白芍一钱五分莲子十粒川贝母二钱白蒺藜二钱丹皮一钱五分|