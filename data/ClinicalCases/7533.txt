一妇年未四旬，生育已多，且小产数番，以致怯弱。其病不时眩晕、恶心，胸膈痞满，饮食不进，头面四肢浮肿，晡时潮热，大便时泻时燥，夜间恍惚。予诊：左寸浮涩，右寸浮滑，两关弦细，两尺初取觉洪大，重按则少神。知其心脾肾三经受病，而纯以清凉为治非也。以陈皮、贝母、前胡、苏子、木通、米仁、归身、白芍、天麻为煎剂，在已午未三时服。清晨用熟地、人参、附子、杜仲、山药、麦冬、知母、白术、五味为丸，淡姜汤下。黄昏服安神丸。如此分为三治，至二月而愈。|愚按：生育过多，精血自然不足。兼之小产，益增元所气之虚，症见水衰火旺，友昧劫虚宜补之说，用寒凉病难去体。予以健脾肾清心，三项分治，补药一进，虚回而火自熄矣。|