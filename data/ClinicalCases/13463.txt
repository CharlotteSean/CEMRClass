王童。始而吐利，继之惊搐目直，角弓反张，呛咳痰鸣，舌苔黄腻，脉不起。症属险要，姑从急惊为治。|薄荷一钱西枳实一钱五分，炒川郁金二钱射干一钱五分云苓三钱瓜蒌皮四钱炒僵蚕二钱连翘二钱双钩藤四钱天竺黄一钱五分炒竹茹一钱五分荸荠汁一瓦匙，冲|二诊：惊风手搐目直，角弓反张，呛咳痰鸣，舌苔黄腻。风痰尚重，犹在险途。|羚羊角二分明天麻八分双钩藤四钱川郁金一钱五分天竺黄一钱五分炒僵蚕二钱炒枳实一钱五分云苓三钱连翘二钱薄荷一钱炒竹茹一钱五分金戒指一只，先煎代水|三诊：惊风虽定，两目仍上视，痰鸣有声，舌苔浮黄。风痰留结不化，闭逆可虑。|莱菔子二钱，炒射干一钱双钩藤四钱瓜蒌皮四钱前胡一钱大杏仁三钱炒枳实一钱五分连翘二钱薄荷一钱炒竹茹一钱五分芦根|