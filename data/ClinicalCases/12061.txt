龚右。头痛内热俱减，然咽中仍然作痛。喉痹情形，极难调治。|北沙参五钱细生地四钱川石斛四钱射干五分粉丹皮二钱川贝母二钱大麦冬三钱竹衣一分天花粉二钱黑元参三钱郁金一钱五分青果二枚|二诊：咽痛音瘖稍减，而咽中哽阻。肺胃燥痰未化也。|北沙参川贝母云茯苓青果川石斛郁金光杏仁竹沥炒蒌皮黑元参陈关蛰地栗|三诊：诸恙皆减，而咽燥甚，则瘖亦随之俱甚。气液之耗伤，即此可见。|北沙参川贝母元参肉青蛤散郁金川石斛天花粉光杏仁大麦冬青果梨片|四诊：咳瘖而且吐血。据述病由受寒而起，投补而剧。于无治处求治，姑从此着眼，以希天幸。|炙麻黄五分光杏仁三钱象贝母一钱五分炙桑叶一钱藕节二枚净蝉衣一钱五分炒当归一钱五分煨石膏六钱云茯苓三钱生甘草五分|五诊：辛温寒合方，咳嗽递减。肺伤邪伏，再尽人力，以待造化。|炙麻黄五分生甘草五分元参肉三钱射干五分煨石膏六钱炒蒌皮三钱净蝉衣一钱五分竹衣二分北沙参五钱川贝母二钱梨肉一两五钱|六诊：久瘖久咳，本无发越之理。病从受寒而起，所以辛温之药，叠见应效。药向效边求，从前法进退。|炙麻黄光杏仁茯苓元参青果煨石膏生甘草花粉梨肉|七诊：稍感新凉，咳嗽顿剧。太阴伏寒，非温不化也。|炙麻黄三分北细辛三分橘红一钱五味子六粒，老姜两片同打川桂枝三分光杏仁三钱炙黑甘草三分制半夏一钱五分云茯苓三钱|八诊：叠进辛温，咳退十六，姑守前法以希天幸。|炙麻黄四分光杏仁三钱炙橘红一钱云茯苓三钱竹衣一分北细辛三分炒苏子三钱生熟甘草各二分桔梗一钱|九诊：音声稍爽。再清金润肺，以觇功静。|天花粉川石斛桔梗水炒竹二青北沙参黑元参生甘草梨肉光杏仁云茯苓竹衣|十诊：心中炙热，致音爽复■。良以痰热上凌。再清金化痰。|瓜蒌皮桔梗生甘草竹沥生鸡子白一枚，冲北沙参麦冬云茯苓郁金|十一诊：经云：人卒然无音者，寒气客于会厌，则厌不能发，发不能下，其开合不致，故无音。夫卒然者，非久之之谓也。今瘖起仓卒之间，迁延至两年之久，揆诸久病得之为津枯血槁之条，似属相殊。不知其得此瘖病之时，并非久病而得之，实以暴而得之，绵延日久不愈，虽久也，实暴也。但寒久则与暴客究有不同，以寒久则化热，所以心中有时热辣，而咽中有时作痛。前人谓失之毫厘，谬以千里，不可不辨而漫为施治也。拟消风散以治其内客之邪。至火邪遏闭，咽干声嘶而痛，古法往往宁肺清咽，即参此意。|台参须一两苦桔梗一两三钱松萝茶一两五钱广皮一两三钱大麦冬四两川羌活一两五钱生甘草一两三钱防风一两五钱炙款冬三两荆芥穗一两五钱牛蒡子三两川芎一两五钱白僵蚕二两川贝母三两光杏仁四两云茯苓四两|共研细末，淡姜汁泛丸，如凤仙子大，不可过大，大则力下行，恐过病所也。临卧服三钱，食后服一钱五分，青果汤下。/|