0002
涂某，年二十六，诊得两寸微而紧，右关弦实。病属风寒食滞，客于肺胃，中州之气不纾，脾失输化之职，以致胸膈痞满，嗳气不除，恶寒，头痛，法宜宣畅调中疏寒为治，拟方以俟高明裁之。|茯苓半夏桂枝防风苏梗木香白蔻泡姜广皮谷芽杏仁|又胸膈满闷，噫气脘痛，舌苔滑白，脉息沉小而弦，惟右寸独大而急，显系阴浊寒滞，凝结胸痞而致，总由禀质阳不充旺，胸中清气不得舒展旷达，偶因触入寒冷，并过服寒凉药味，以治疮毒，遂致噫逆作痛。据述口味作淡，欲啖辛辣，足见胃阳已虚，昨进疏寒宣畅之剂差愈。兹仿厚朴温中汤意：|川朴陈皮茅术吴萸干姜蔻仁半夏茯苓|又味淡略可，呕恶嗳逆不除，仿仲景胃中虚，浊逆上干法，当温通镇逆。|旋复花代赭石半夏干姜茯苓大枣附子|