0300
某右。初诊：经漏三年，色脉俱夺，面浮跗肿，纳谷日减，便坚不爽，脊膂腰髀酸楚如堕，入夏形神日羸，夫经水系诸血贮于血海而下，其不致崩厥淋漓者，任脉为之担任，带脉为之约束，刚维跷脉之拥护，督脉以总督其统摄。今但以冲脉之动而血下，诸脉皆失其司，症固是虚，饵补汤不应者，未达奇经之理耳。《内经》于胸胁支满妨食，时时前后血，特制乌贼丸咸味就下通以济涩，更以秽浊气味为之导引，同气相需。后贤谓久漏久崩宜清宜通，正与圣经相符。夏月大气泄越，脾胃主令，岁气天和保之最要，议早进通阴以理奇经，午余天热气泄必加烦倦，随用清暑益气之剂以顺天气，俟秋半收肃令行，可望其藏聚气交而奇脉渐固，此久损难复，非可体试以速功者。|早上汤药议用通阴潜阳法。|龟甲心鹿角霜真阿胶柏子霜生牡蛎锁阳|另煎人参汤入滤清药，内蒸五十沸。|鹿性阳入督脉，龟体阴走任脉，阿胶得济水沉伏，味咸色黑、熄肝风养肾水，柏子芳香滑润，养血理燥，牡蛎去湿消肿咸固下，仲景云：“病人腰以下肿者，牡蛎泽泻汤，锁阳固下焦之阳气。”乃治八脉之大意。|乌贼骨丸：|乌贼骨四分，藘茹一分，米醋炙，去甲，另研水飞|上为细末，用雀卵量捣为丸，每服三钱，药前先饮淡鲍鱼汤一小杯为导引。|二诊：进前法潜阳颇效，但左耳鸣盛，肠中亦鸣，肝阳内风升动未息，减刚用柔。|龟甲心真阿胶柏子霜天冬女贞实旱莲草|另煎人参汤入清药内，再煮五十沸|三诊：两进柔润清补颇投，询知病由乎悲哀烦劳，调理向愈。继因目病，服苦辛寒散太过，遂经漏淋带，年前七八日始净，今则两旬而止，此奇脉内乏，前议非诬，据述周身累现瘾疹■垒，搔痒不宁，想脂液久渗，阴不内营，阳气浮越，卫怯少固，客气外乘，凡六淫客邪无有不从热化，《内经》以疮痍诸病皆属于火，然内症为急，正不必以肌腠见病为治，两三日间又将值经期，拟进固脉实下，佐以东垣泻阴火意，经至之先用此方。|龟甲心真阿胶人参桑螵蛸生白龙骨旱莲草茯神知母/|