0002
何某之子，吐泻，食入即吐，吃药亦吐，食入不能容，还要吐出，十分危难，将死了。|老连一钱黄芩三钱，酒炒干姜五钱白术二两，土炒厚朴八分，姜汁炒法夏一钱，姜汁炒木香八分神曲二钱姜黄二钱黄土一块藿香二钱|三付，一服即安。|李俊注：此土虚火逆也。土虚则中无主持，故上吐下泻；火逆则有升无降，故食入即吐。《金匮》大黄甘草汤治食已即吐，乃通地道，以承天气，与此不同，盖一则大便虚，一则大便实也。|夫胸中之阳，离照当空，下行交土者也。水谷之气，变化精微，由土以转输于四藏者也。火逆则土中无火而土寒，水谷不入，则土无所禀，而四藏皆虚甚矣，其危也。|人身脾胃居中，主持气化，为后天生化之源，一旦失其转输、出纳之常，而上吐下泻，岂特虚且寒哉？必有所不通矣。|寒者，温之；虚者，补之。干姜、白术暖土之寒，补土之虚，建中立极，唯兹是赖。然而心火上逆，不用芩、连折之，何以下行交土乎？血凝气滞，气化辍息，不用朴、夏之辛开苦降，二香之快气和中，神曲之消食化积，姜黄之破血下气，何以反逆为顺，反塞为通乎？黄土秉坤顺之德，擅静谧之功，中央戊已经此大乱，动宕不安久矣，故用黄土以安之，亦以土和土，以静和动之意也。一服即安，抑何神邪？|