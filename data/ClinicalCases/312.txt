费承祖|江宁马月樵之夫人，发热有汗不解。医误认为伤寒，用桂枝、麻黄、葛根、柴胡等类，病转剧，口渴引饮，大便溏泄。更医误认为暑湿，用香薷、藿香、青蒿、厚朴等类，势转危。咳嗽咯血，间或神昏谵语，乃邀余诊。脉弦数洪大。此温邪犯肺，津液受灼，邪热不从外泄，内蒸包络，幸未传入，尚可设法。|银花三钱连翘三钱酒炒黄芩一钱五分酒炒黄连三分薄荷一钱桑叶一钱丹皮二钱甘草三分天花粉三钱石斛三钱冬瓜子四钱芦根四两|连进两剂，汗出热退，神识清楚。再进二剂，咳血皆止，大便亦调，惟口干不思饮食，夜寐不甚酣畅。此邪热清而胃阴虚也。|南沙参四钱麦冬三钱石斛三钱白芍一钱五分甘草三分|连进三剂，眠食俱佳而康。|