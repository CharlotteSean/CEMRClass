0003
陈芰掌，患淋久不愈，延至溽暑。孟英诊之，曰：易事耳。予补中益气汤而愈。|周菊生令正，患少腹酸坠，小溲频数而痛。医投通利不效，继以升提温补，诸法备试，至于不食不寐，大解不行，口渴不敢饮水，闻声即生惊悸。孟英脉之，曰：此厥阴为病也。不可徒治其（足）太阳。先与咸苦以泄其热，续用甘润以滋其阴，毫不犯通渗之药而愈。|胡振华，以花甲之年，患溺后出血水，甚痛。自云：溲颇长激，似非火证。孟英察脉有滑数之象。予元参、生地、犀角、（山）栀、楝（实）、槐蕊、侧柏、知母、花粉、石斛、银花、甘草梢、绿豆等药，旬日而痊。逾四载，以他疾终。|