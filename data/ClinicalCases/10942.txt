0302
许寥齐太守令眷，中寒痰饮，姜附时服，平|素皆然，产后十年不孕。甲申秋自称怀孕，下|血，胎脉不现，用补气安胎药三、四剂随止。隔|一月，又下血，又如前药，又随止。隔一月，又|大便下血甚多，以平常时有之症，不服药而饮|灯心汤，又服凉药，不但血不止，更增腹胀不食、头眩身麻、冷痰上壅、大便下迫、不能坐立，诊脉弦细而紧，胎脉不见。余遵《内经》阴|络结则血下溢治法，用人参、白术、桂枝、当|归、赤芍、炮姜、甘草，少加附子，四剂血随止。即现中寒夙疾，胸腹胀大，呕吐痰涎，喘促不能卧，脉更沉小。此证必须姜附，然恐伤胎，而令尊汪闲先翁主持谓：“大人要紧，遑顾其胎，且怀胎四月，三见血下，脉不又旺，姜附素常服惯，竟用无妨。”遂用姜、附、茯苓、半夏、吴萸、橘红，日服三剂颇安而胀呕不减，换生附子连服七剂，始得不胀、不喘、不呕，方改用熟附、炮姜，加参术，胀满然后全消。未几又气虚似脱，心内怔忡，令人抱按，方能卧，又非痰证怔忡，余暂用人参三钱，归脾汤三、五日，正气虚回，痰饮又发，仍用前剂，但以干姜、熟附，兼用参术，而对夏苓，将一月。年终病退，即不药矣。乙酉之春，因痰咳嗽相招，胎脉始见，腹大有形，至六月大产男胎，产后本日血不下，小便一日夜不通，脉两尺沉迟无力，此产后下焦虚冷，不能小便而病人自云旧年病急，多服姜附，致内热小便不通。余亦不与辨，至更余则腹胀如鼓，直坐于床，不能转动，腹中冷气上冲，彼方知尚属虚冷，向余云：“内热之说误言耳，惟求急救，若迟则痛胀死矣。”其时亦汪闲先翁主持，用附子一两，肉桂、干姜、当归、茯苓各三钱，大铫急煎顿服，少刻腹内肠鸣，尿血大下，至五更方得平卧，后用温补而愈。怀孕服姜桂附子药百剂而不伤胎，产后一夜，服附子一两亦不觉热。此证世不多见，《经》云：有故无殒。其斯之谓欤！|