陈茗如太守长男希孟，初生三日，患噤口脐风。至三鼓时哭声渐小，眼闭口噤，吮乳不得，以烛视之，见两眼角挨眉心处有黄色，上腭近喉咽处有一泡子。即以指甲轻轻刮破，随以中指抹去恶血，并用青皮醮甘草水洗之不可令恶血入口，入则杀人，再以抹口药擦之，与木香、白蔻各三分，煎水化下沆瀣丹，利动脏腑，二便皆通。天明啼声渐出，即能吮乳，此患立除，举家欢喜。但此儿多病，调理半周，殊费苦心，今成伟男子矣。|