0004
某左。初诊：脉左数右软，舌干苔白，小溲淋沥，吸气喘促烦汗，肾阴不承，心神热灼蒙闭，议以三才汤滋水制热。三才加茯神、黄柏、金箔。|晚进牛黄清心丸一服。|二诊：昨黄昏复诊脉，左手数疾较早上显减，惟尺中垂而仍动。呓语不已，若有妄见，固思肾热乘心，膻中微闭，神明为蒙，自属昏乱，随进牛黄丸一服，俾迷漫无质之热暂可泄降，服后颇安，辰刻诊脉濡小，形质大衰，舌边色淡，下利稀水，夫救阴是要旨。读仲景少阴下利篇，上下交征，关闸欲撒，必以堵塞阳明为治。以阳明司阖，有开无阖，下焦之阴仍从走泄矣，议用桃花汤。|人参赤石脂炮姜炭白粳米|三诊：脉左沉数右小数，暮热微汗时烦，辰刻神清，虚邪仍留阴分，议用清补。|人参茯苓川石斛炙甘草黑稆豆皮|糯稻根须|