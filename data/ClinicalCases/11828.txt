洪勤和，女，年四十岁，无锡，住五原路二七二弄十号。后脑并脊椎骨，相引而痛，鼻腔发炎，窒息而痛，形寒淅淅然，并不发热，已有月余。诊脉，右滑而左弦。此由肝胃不和，痰热内蕴，风寒外袭所致。宜宣肺和肝，疏风清热治之。|辛夷苦丁茶羌独活玉蝴蝶各一钱香白芷四分天花粉潼沙苑夏枯花制女贞各三钱苏叶梗钱半通天草二钱|二诊，鼻塞较通，脑后脊椎之痛，亦较减，风邪犹未全透，痰湿亦未化净，所以口腻不爽。素无痰吐，风尽而痰自化。拟用九味羌活法加减，一鼓而平之。|川羌活钱半香白芷五分北细辛四分玉蝴蝶一对仙半夏藁本炒广皮各二钱刺蒺藜三钱清防风炒荆芥姜竹茹各钱半|本证始末：此大中华橡胶厂总经理洪承祖之弟妇。诊治二次，鼻通炎退，诸恙痊愈。|方义说明：此证着眼，在形寒不发热，是入于络而不及于腑，故纯用舒风通窍，轻清治法。第二方之细辛一味，直达少阴，疏透之力尤剧，所以能见效神速。|