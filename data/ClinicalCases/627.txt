武昌箍桶街某姓男子，年约二十，患春温，失治，温毒袭人营分发痘，六日后始发点，诊时届十五朝，一身赤肿，点粒撵簇，蒙头盖面，锁喉贯胸，点粒二十或三十相连成一大粒，浆半灌，多抓破，一身稀烂，面间，浆之与血相混模糊，咽喉肿，气粗，痰声轳轳，躁烦，神识欲昏，病象颇堪惊骇。名医杨某见之谓无法救治，病者之父求予往一诊视，予询查经过，曰：此温毒发痘，并非正痘，现时市间颇有此证，不过病者温毒太重。拟方甘凉化毒，清托清提，搜剔幽隐，防止塌陷。盖痘皮抓破，毒虽外泄而不外化，防其内陷生变，所冀堆痧发臭，缓缓渡过，结痂收靥，犹望成功。方用神犀丹一粒，先用银花露化服，煎方：鲜生地一雨，连翘壳三钱，升麻一钱五分，佩兰叶一钱五全，鲜石菖蒲八分，天竺黄三钱，生苡仁六钱，白茅根四钱，犀角磨汁五分。翌日复诊，热毒略杀，证象安稳，服原方；再越日复诊，赤肿渐消，神清气平，前方去神犀丹，煎剂去石菖蒲、天竺黄、犀角、升麻，加银花三钱、土茯苓五钱、蒲公英四钱；再三日，病象甚佳，结痂收靥，去苡仁加知母、栝蒌根各三钱，守服六剂痂落全愈。此病初诊，知其可救者，因年青体键，证象只是热毒险重，神未全昏，内陷机势不大，又已达十五朝，已至终期，所差仅结痂收靥，见之真，认之确，故愈之速。|