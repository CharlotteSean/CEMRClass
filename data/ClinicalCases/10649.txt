邱壬泉妻，血崩至漏一百五十日，脉虚神惫，气力衰弱，治以固下补奇经法。当归头醋炒、生地炭、白芍、鳔胶、丝吐灰、地榆、川断、龟甲、狗脊、绵芪、白术、茜草炭、炒枣仁。另黑木耳、牛角■煅，研末，开水冲服。数剂，漏血已止。嘱其必服丸方以善其后，渠以力乏辞。越半月，经来如崩，又来治愈。代拟丸方，案：久病崩漏，一再反复，心悸无力，脉虚不振，诚恐每月行经过多，不能复原。潞党参三两，绵芪三两，白术二两，枣仁二两，鳔胶四两蛤粉炒，乌贼骨二两，龟甲心三两，白及四两，女贞二两，菟丝三两，广木香一两，熟地六两，山萸肉六两，川断三两，黄精三两，杜仲三两，河车二具，禹余粮二两，旱莲草二两，百草霜三两，血余灰三两，牛角■三两，茧壳炭二两、茜草灰二两，狗脊三两，当归头二两，地榆炭二两，莲蓬壳二两，研末，用桑椹膏八两，鸡血藤膏四两，溶开水泛丸，晒。早晚各服四钱。|