0002
脾寒腹泻，累月不已，久必成臌。|制附子炮姜炭补骨脂煨木香陈皮赤苓焦白术砂仁菟丝子炒苡仁炙升麻|复诊：泄泻多年，脾肾之气早衰，安得不作胀耶！|制附片炮姜炭补骨脂炒扁豆茯苓砂仁焦白术菟丝子煨木香淮山药陈皮|溏泻久缠，神倦脉弱。此火衰土不运化之候。恐延来腹满，则不易治矣。|制附子山萸肉补骨脂煨木香炮姜茯苓大熟地五味子煨肉果制于术山药|产后年余，心脾肾俱亏，泄泻足肿，心宕气喘，脉数而促。不易治也。|制附子炒熟地炙五味远志山药砂仁制于术山萸肉补骨脂茯神炙草|复诊：下元气衰，用温补之剂而稍效。仍照前法加减，再得脾溏转结为幸。|制附子制于术补骨脂炮姜炭茯苓潞党参炒熟地五味子淮山药陈皮|年近八旬，气虚失化，脘胀便溏；当从脾土调治。其余诸恙，且置缓图。|生白术炒中朴川郁金白茯苓陈皮砂仁生白芍焦建曲法半夏煨木香煨姜|