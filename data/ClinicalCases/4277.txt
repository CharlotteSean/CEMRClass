0002
陆右，胃脘当心而痛，痛甚彻背，频频见厥，欲吐不吐，脉弦兀数舌白。适患于怀娠七月之体，最虑摇动胎元，变增昏脱。|左金丸川楝子延胡青皮香附枳壳半夏竹茹姜山栀玫瑰花|又复：昨述泄肝和胃法，痛与厥渐平，干呕亦止，无如脉仍弦数舌白乏津，大便五、六日不解，尚少通降之机，犹防反覆。和肝通泄为主。|川楝子延胡姜栀青皮枳实瓜蒌楂肉旋覆竹茹|以上出自《医案》|瞿右，郁忿伤肝，木失条达，郁久则肝阳肆横，乘侮胃土，势必脘胁疼痛，呕恶并作，昨晚痛势大作，频加呕吐，吐出之水青紫不一。诊脉左弦数右郁数，舌尖红根糙。肝胃两伤，胆失清净，最易痛盛增厥。|川楝子延胡旋复猩绛获神香附青皮郁金獭肝丝瓜络|又覆：痛呕稍平，胃仍不纳，左关独见弦兀，肝郁显然。肝属木，为将军之官，性喜条达，郁则化火潜逆；凌金侮土，为痛为呕，变端不一。兹筹治法，必先平肝，欲平其肝必先清肺，肺清则金气得以左旋克治其木，则肝自平矣。左金丸主之。|川连姜汁炒吴萸川楝子青皮复花楂肉香附制栀猩绛乌梅|