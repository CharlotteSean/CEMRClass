荣右，乡人。己亥十二月产时胞衣不下，逆迫气滞血凝。迨胞衣下，腹痛，恶露不多。且阴肿坠如茄，痛楚异常。用归尾、赤芍、五灵脂、蒲黄、山楂、香附、川芎、丹参、桃仁、益母草。恶露虽有，依然不多，阴肿加热，似欲作胀。前方加乳香、蓬术、炙甲片、路路通。服后行出恶露如墨，成块而下，外肿不药而消。当其重时，寝馈不安，乡妪疑是祟，欲卜之。巫觋喻以症虽少闻，实瘀阴所致。通瘀果应。/|