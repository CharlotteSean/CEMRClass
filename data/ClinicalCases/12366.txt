0503
■兄质亏多病，予为调治，所用药剂，不外归脾汤、补元煎之属。一日遣使相促，至时薄暮，■兄踡卧榻上，起告予曰：“早晨齿牙忽痛，甚不可耐，至今不止，恐挟风热外因，故停前药，相烦诊视，暂解标邪。”切脉沉细无力，见证形寒足冷，谓曰：“此属虚寒，非关外感，不徒用补，更须以温。”爰仿古方八叶地黄汤，加骨碎补，一服痛已。|