休邑蔡毓征兄寓瓜镇，倏得异疾，时四月初旬，或周身头面作痒，痒至不可解，遂赤身卧于棕床屉，滚擦不休，少刻头面遍身皆红肿而痒不息。余至诊脉，则浮数无伦，《内经》有刺风一证，不若此甚，而多红肿，脉又数甚，殊不似也。因见肆中■鱼甚多，《本草》“■鱼别名癞鱼，食之令人多发癫。”疑其食蛔鱼，询之果然，问其食时有异否，云：“食鱼脑觉舌麻。”此中鱼毒无疑矣。急用甘蔗汁、芦根汁、橄榄汤，频频杂进，时许即止，而遍身皮破，痛楚旬日，落去外肤方愈。大凡食物有异，即当弃而勿食，此可鉴也。|