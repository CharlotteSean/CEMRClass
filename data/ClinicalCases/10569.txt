0300
黄。肝气不和，营络因之窒塞。癸期迟速不匀，停阻两月，忽作崩漏，血色鲜瘀杂下，少腹时痛，兼旬不止。血去阴伤，渐增内热，舌红脉数，两关带弦。理宜疏肝和络，滋养营血。所嫌肝气横逆，上自肺胃，下及少腹，气之所在，无所不窒不独下焦营络，宜通不宜塞也。而肝失所养，风阳浮扰，又标病中之最要者。刻下肝血宜养，络血宜通，于养阴和络中，参用疏肝畅气之法，必得血随气运，则诸恙乃就绪，无治丝而纷之虑矣。|大生地炒白芍炒当归丹参制香附炒丹皮石决明乌鲗骨茜草炭橘络川断鸡血藤膏枇杷叶藕节|二诊：瘀块畅行，营血得以疏运，本属至顺之境。惟少腹尚觉撑痛，余瘀未净，而正气先伤，恐其不克支持，自宜以扶助本原为要。今早形寒发热，其来势似挟新凉，与寻常虚热不同。扶正以固本，畅气以和营，此两层必须并重，而表热一层，亦须顾及为稳。|洋参参须大生地炙炒当归延胡醋炒乌药金铃子酒炒茜草根炭沉香磨青蒿鲜藕煎汤代水|加减：如少腹不痛，去延胡、金铃子、乌药、沉香，加丹参；鲜血不止，去当归，加童便、赤芍、阿胶（蒲黄炒）、丹皮、枣仁；寒热止，去青蒿；胃纳不佳，加霍加斛、春砂仁、扁豆、宜木瓜。/|