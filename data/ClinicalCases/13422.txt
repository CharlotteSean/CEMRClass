0602
张孝占兄女，六岁，患暑风，发搐，壮热，脉洪大，日中时甚，发则面赤、痰响，惊搐随作。请予治，已四日矣。问其曾由发热、呕吐而起。予曰：“此暑邪由胃入心胞，白虎汤加黄连证也。”因前医曾经大下，人事昏倦，不敢更用峻剂。先以粥汤调其胃，清心安神之剂养其心。俟其胃气少回，然后用清心之药。至当午热甚，惊复作，面赤、痰响，舌苔黄黑，心热仍在。复用黄连、山栀、木通，以治心；橘红、半夏、菖蒲，以开痰；辰砂、琥珀、牛黄，细研冲服，以宁心定搐。合而言之，全是清心之剂。|三日后，热退，神安，惊搐乃定。|要知下药但能除大腑之热，热在脏无下法。缘此女胃气素强，故仍待清心而愈。倘胃气不|