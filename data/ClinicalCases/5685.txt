0004
冯。胀闷痛呕，此肝气内犯者常有之病，无足怪也；所异者，每值饭后昏睡不醒，唤之则肝火上冒，焦灼异常。脉象弦数不畅。此木郁化火，外为痰浊所遏，上蒙于心，下流于脾。久恐神志受伤，渐生变幻。拟方疏化痰浊，清泄木火。|细川连吴萸煎汁拌炒黑山栀姜炒法半夏胆星丹皮炒黑远志炭炙鸡金广陈皮广木香白金丸姜竹茹|二诊：昏倦喜卧，脾气弱而痰浊内蒙之象。惟木火被郁，不得疏通，挟痰浊内蒙厥阴，恐有神志不清之虑。拟方清肝运脾，佐以疏化痰浊之品。|羚羊角丹皮炒黑山栀白术炭法半夏橘红茯神广木香陈胆星池菊花大麦冬去心，包入川连，扎好，刺孔白金丸竹芯|三诊：郁痰挟肝火蒙扰心脾，每发则昏倦嗜卧。刻下神识渐清，痰火退舍，而火由情志而起，难保其伏而不炽也。痰随火动，须防复发。拟用清肝化痰之法，作丸药缓缓调之。|西洋参晒研太子参野於术茯苓神各丹皮炒陈胆星白芍远志炭橘红黑山栀九节菖蒲细川连盐水炒郁金白矾化水拌炒法半夏上药为末，用竹沥和姜汁泛丸，辰砂为衣。每日空心竹叶汤下三钱。|