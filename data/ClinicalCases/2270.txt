张姓母女，湖北人，母患痢，未遑请医治疗，病延日重，时有胎已七月，在病中小产，痢病既重，小产出血又多，晕厥一次，奄奄不支，惶急延予往诊，据述下痢无度，日百数十行，坠痛特盛，常坐便桶上数小时不起。诊得皮肤冷沁，色夭不泽，气粗神倦，奄忽恍恍，脉微弱中兼劲数艰涩，病颇险迫，此痢之夹虚夹小产者。处方：当归八钱，芍药八钱，黄连一钱，黄芩、黄柏各一钱五分，广木香一钱，厚朴一钱五分，茯神四钱，琥珀末八分，蒲黄三钱炒半黑，香附末三钱炒半黑，生甘草一钱五分（参傅青主女科方而变通之），三剂，神志勉可安定，坠痛略有减意，出血减少，原方去蒲黄、香附，加白头翁三钱，又三剂，痢减三之一，神志较佳。前方当归减为四钱，去茯神、琥珀，加炒地揄一钱五分，阿胶三钱，去滓烊化，续服一星期，痢减三之二，神志安好，食思更佳。再服一星期，诸症悉愈。讵母病方愈，女病又作，痢势程度，与乃母埒，因母病时，洗涤秽浊，扫除粪便，均其女为之，为一气之所傅化，用白头翁汤，随病机斡旋加减，二星期愈。窃疟痢均多发病，但疟虽轻，转变瓢忽；痢虽重，颇有阶段次序。治痢较治疟为有程序，轻者二星期内可愈，较重四星期可愈，更重须月余方愈。若方药杂投，非任意攻下即急遽补塞，本是可治之证，竟成不治之疾，我见多多。微者逆之，甚者从之，通因通用，塞因塞用，古人早有明诫，当参酌病因、体质、有无并发症，以及病的转归。其所主，以平为期。|