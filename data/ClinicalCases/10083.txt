0109
丁。水窍精窍，异路同门，二窍不并开。水窍开则湿热常泄，相火常宁，精窍常闭。若水窍为败精瘀浊阻寒不通，则湿热不泄。病已二载，颇服滋补，使湿热败浊漫无出路，致下焦浊气上攻及胃，时时嗳气，腹中不和，二便不爽，失下行为顺之理。诊脉细肢寒，肾阳与胃阳不布。法宜通阳渗湿，益肾化浊。|补故纸韭菜子茯苓萆薢小茴香菟丝子|又：症势仍然，前方加减。|照前方加桂枝、白芍、龙齿、牡蛎。|又：杂药乱投，诸病不除，中气早戕，故腹中不和，大便不畅。至于本病清浊淆混，亦脾虚湿热所致。|萆薢益智仁半夏陈皮党参黄柏石菖蒲乌药砂仁|又：九窍不和，肠胃病也。胃以下行为顺，肠以传导为职。肠胃失司，则嗳气，肠鸣，头眩，大便难，小溲浑浊，肛门溺窍皆痒。|白术苦参茯苓陈皮香附泽泻六神曲桃仁火麻仁槟榔青皮茵陈草|又：湿热浊邪，混入清气之中，无路可出，外则肌肤生瘰，如粟且痒；上则头眩；下则溺窍后阴俱痒，精浊时流，大便艰涩。三焦俱受其邪，虚实混淆之病也。疏泄浊邪从下而出，复入交济坎离，虚实同治。|朝服控涎丹十四粒，陈皮汤送下。暮服磁朱丸三钱，沙苑子汤下。|渊按：借控涎丹以泻中焦湿热痰浊，磁失丸以交济坎离，可谓善于腾揶。/|