0602
方鸿宇长郎年十三岁时，禀气稍弱。八月初旬，云得感寒之症，未知真是感寒否。医用表散之剂，其热未退。至七日，医云：“传经已尽，当再表之。”如此发汗数次，而热益甚。予|适过诊鸿宇尊政脉，令与辰砂天水散一服。医|暗阻之，曰：“此药性寒不可用。”延至半月，反|增咳嗽，面赤，口唇燥烈，医仍坚用柴、葛、芩、|连、胆草之类。服之烦躁不安，时多妄语，而|热转深，势甚危笃。延余视之，予曰：“症属元|气大虚，表散太过。火与元气不两立，法当补|中，庶可退热？”鸿宇犹豫不决，乃弟权年曰：|“茂翁自有真见，听其裁酌，可也！”予乃用参、|芪、归、术、五味、麦冬、甘草、陈皮、茯苓|之类，一剂而神安，两剂而热退，调理月余，方得痊愈。但前医谓天水散性寒不可用，而反用芩、连、胆草者，岂芩、连、胆草又系甘温之性乎？静而思之，可发一笑。|