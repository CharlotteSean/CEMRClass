郑左。肝疽生于左胁肋，漫肿而硬，按之疼痛，大如手掌。此气阴两亏，肝郁挟痰湿凝结，营卫不从，有酿脓之象。宜消托兼施，消未成之毒，托已成之脓也。如脓从外泄则吉，破膜则危。|生黄芪六钱生草节八分川象贝各二钱皂角针一钱全当归三钱苦桔梗一钱炙僵蚕三钱陈广皮一钱生赤芍三钱银州柴胡一钱炙甲片一钱|外用十将丹、平安散、阳和膏。|二诊：前投益气消托之剂，肝疽肿硬疼痛，较前大减，可望消散。惟神疲肢倦，形肉削瘦，脉象濡软，气血两亏，痰湿未能尽化。既见效机，仍守原意出入。|生黄芪六钱云茯苓三钱川象贝各二钱杜赤豆一两全当归三钱生草节六分紫丹参二钱生苡仁四钱生赤芍三钱陈广皮一钱鲜荷叶一角|