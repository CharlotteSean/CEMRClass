0602
郝仲韬乃孙甫五龄，质颇厚。季春时，患咳嗽痰壅，夜卧烦燥，且不时鼻衄，或点滴，或成流。医治多时，有作肺火，而用枝、芩、知、贝者：有作阴虚，而用归、芍、地黄者，药俱罔效。邀余脉之，知其为寒包热也。经云：火郁则发之。乃重用麻黄汤，表散寒邪，开其腠理，火气得泄，嗽衄俱除。乃姊长其二龄，亦同时咳嗽、鼻衄，照前法治之，并愈。|