0303
王氏。郁冒自汗出，大便难，产后三大症俱备。因血虚极而身热发厥，六脉散大。俗云产后惊风，不知皆内症也。断断不可误认外感症，议翕摄真阴法。|大生地六钱麦冬不去心，三钱白芍二钱，炒生龟版五钱阿胶三钱五味子制，一钱生牡蛎三钱鲍鱼三钱炙甘草一钱鸡子黄二枚，去渣后搅入，上火二三沸海参二条煮三杯，分三次服。|又：夜间汗多，加龙骨三钱。|又：产后郁冒，自汗出，六日不大便，血少而淡。一以增津补液为主。|元参五钱大生地六钱洋参一钱麻仁五钱炒白芍三钱鲍鱼四钱麦冬不去心，四钱生龟版三钱海参三条阿胶三钱五味子一钱五分炙甘草一钱五分白蜜一酒杯，得大便去此煮三大杯，分三次服。见大便去元参。|又：于前方内去洋参、甘草。|