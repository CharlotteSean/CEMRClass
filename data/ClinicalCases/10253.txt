丁亥闰五月初四日，池氏。前因中下焦有寒，服霹雳散已效，惟月事总不应期。经云：“二阳之病发心脾，女子不月。”二阳者，阳明也。阳明阳气受伤，肝来克土，故常吐白沫，胃虚而肝乘之，故时发呕逆。现在受病，确与经文相合。议与和胃益胃，和则不呕，肝不来克，纳食旺，自然生血，经所谓：“中焦受气取汁，变化而赤，是为血。”又谓：“营出中焦，阳气充满，则血无阻滞。”此等调经法，世人绝不知之。|姜半夏五钱薏仁五钱生香附三钱云苓块三钱广皮三钱降香末三钱生姜五大片煮成三杯；分三次服。以至不呕不吐沫纳食旺为度。|