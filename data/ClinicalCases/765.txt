严某，暑毒瘟热之邪迫入手足阳明，体发青紫斑蓝，四肢、胸背、胁肋皆遍，大便下血盈盆，脉右膊数、左小弦，腮龈浮胀。此属瓜瓤瘟症也，忌发热而不忌见血。|犀角葛根牛蒡木通知母竹叶茅术连翘赤芍滑石荷叶银花|又：瓜瓤瘟，大便下血盈盆，青紫蓝斑一身丝簇，腮龈肿胀。暑毒温热迫入足阳明。前进清化之法，色泽渐淡，仍宗其意。|生犀饮去黄连、芩、茶叶加细生地葛根牛膝绿豆|又：瓜瓤瘟，下血源源，青紫斑蓝之色略淡，腮龈浮肿略减，神色颇倦。手足阳明温热之毒未宣，拟清化和营合治。|三豆饮合犀角地黄加当归牛膝茅术汉防已川柏|