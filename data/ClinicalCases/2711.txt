类疟久缠，经停腹胀，所纳饮食，不克运化，乃见中焦痰气不运行也，恐成单腹。|西党半夏茺蔚新会干姜茅术葶苈茯苓杏仁|接方：去杏仁干姜葶苈，加元胡索泽泻红花砂仁末|阴疟不已。胃气日减，此表邪已泄，营卫失谐，暂用和胃截疟法。|炒柴胡首乌于术米仁川斛煨姜法半夏鳖甲茅术广皮红枣|复：阴疟仍来，寒多热少。乃表阳不足也，幸脉象条达，饮食加餐，斯无大害。|西党参鳖甲五味白芍益智首乌干姜归身法夏红枣。|疟后腠疏，复感，身热得汗不解，津液内夺，兼之大便溏薄，脉数无力。虽有身热，不宜过清，以培土化热，斯为稳计。|集于术炙鳖甲赤茯苓泽泻广皮香青蒿焦建曲白芍生芪红枣河井水煎|复诊：已属虚疟，脉数无力。以柔养固表，营卫和谐。|生芪鳖甲茯苓泽泻麦冬首乌青蒿山药新会|接方：参条于术鳖甲白芍首乌茯神五味子|