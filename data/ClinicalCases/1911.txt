0000
暑湿热病下痢，始系赤白垢腻，昼夜数十余次，旬日后痢虽减而纯下血矣。伤及肝肾，病情最深，非易治者。姑先清热存阴，宗厥阴下痢之条。拟白头翁汤合黄连阿胶汤意。|白头翁三钱秦皮一钱五分丹皮一钱五分黄连一钱地榆炭二钱白芍一钱五分荷蒂二个炒黄柏二钱阿胶哈粉拌炒，一钱五分|诒按：方论俱明当。|再诊：下血较昨减半，而其来必阵下，肠中滑泄已甚，关闸尽撒，肾气有下脱之虑。拟用昨方参桃花汤意。|赤石脂四钱地榆一钱干姜炭五分白芍一钱五分丹皮一钱阿胶蛤粉拌炒，一钱五分炙草三分炒黄柏一钱梗米四钱黄连四分|诒按：病虽稍减，尚系紧要关头，不可松手。|三诊：血下缓而大减，脉微神倦，气阴并乏矣。堵塞存阴之药，尚不可撤，拟就昨方加立中意。|原方加人参一钱另煎冲入|