0300
抱灵居士|一女笄期，春月吐血咳嗽，至秋经闭，夜热恶寒，白带，盗汗冷，脉浮数，肝甚。以茯苓补心汤二剂，热退，咳减，胁痛，头昏心慌，口渴；以八味逍遥散加知、贝、麦冬、骨皮三剂，热退汗止，渴减，咳甚。脐上痛，为血滞；足夜肿，为血坠。以四物合小柴胡汤加香附、栀子、元胡、双皮一剂，咳减，胁痛止，头昏除，腹下痛，脉弦数；以前方去栀、芩，加桃红、牛膝、韭汁、酒三剂，白物大下而不变红，胁腹腰俱痛，脉弦数，此血热有瘀也，宜玉烛下之。或代抵挡汤，或以药峻厉阻之。以四物汤加知、柏、元胡、香附平剂，大黄、牵牛、桃、红、归、芍、滑、青未散，两进而脐腰痛止，则血停不动矣，咳甚则火又上炎矣。虽用清热和血、润肺理气之品，不过养虎为患，岂能回生哉？/|