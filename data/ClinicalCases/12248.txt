武昌黄土坡严某之妻，病温，热毒颇剧，六日发疹，点粒攒簇，头面肿如大头瘟状，咽喉肿痛，凡物不得下咽，昏顿瘈疭，前医以为不治辞去。予诊时已届十日（疹出第四日），谓同诊门人曰：此病造极，颇难挽救，此时首要问题，在于服药不得下咽。因仿五汁饮意，给梨汁一两，荸荠汁一两，甘蔗汁一两，青蒿露、银花露各五钱，缓缓咽之，如汁得下，续以六神丸五粒，温水浸湿，置舌面，含化咽津。讵他物不得下咽，此汁则病人能咽喜咽，丸药亦咽下二次，续续频进五汁。翌日复依，咽喉肿痛已缓，勉可通气，头面疹点虽深赤，其气有回意，拟用至宝丹一粒先化服，又方：生地汁一两，大黄一钱，犀角、羚角各五分磨汁，鲜蒲公英二两捣汁，竹沥八钱，和匀烫微温，分三服，居间仍以前五汁当茶。越日复诊，喉肿渐消，神识渐清，仍用前方去至宝，生地加为一两五钱，大黄加为一钱五分，药后得大便畅行一次。又越日复诊，上半身点粒渐化，神清气平，已能进稀粥，以归地养营，竹叶石膏去参、半，复脉去姜、桂等收功全愈。门人问曰：此病药不下咽，先生用药得下，何故？予曰：叶香岩云：热甚拒药，徒用煎剂无益。此病热毒太盛，得此甘润清凉，如得上池玉液，故可下。又问：初诊病危用药甚轻，复诊病渐轻药反渐|重，何故？予曰：此是喉痧，须注意疹点，六|日疹点始出，是为迟出，十日只能作普泛七日|看，其热甚炽，其气正旺，不敢遽尔重药清里，|防点化毒未化，内攻生变。复诊头面气已渐回，|已届十一日（为普泛八日正靥之期）故可清下。|