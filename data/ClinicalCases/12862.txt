钱味青，中华轮局。其子十余岁，素体瘦弱。已末五月廿八日诊：寒热四日，遍发红疹头额为甚，成片似■，身腹较少，足厥不暄，口渴少寐，目红咳嗽，脉右数甚，舌红尖绛有刺。温热挟风内袭，由气而营，气逆血沸，恐其熏蒸灼喉。拟鼠粘、翘、蝉、象贝母、赤芍、元参、僵蚕、薄荷、栀、豉、忍冬藤、地丁、茅芦根。另以晚蚕沙，西河柳、桑枝，煎，熏洗其足。服药后，额止■状已化匀齐，身发较多，足厥略暖，瘄点亦布，少寐目红，咳嗽咽中不舒。脉右数，舌尖绛，苔浮似糜，边碎。温热熏灼津血，拟上法参入清营解毒。连心翘、银花、知母、元参、川石斛、蒡、贝、赤芍、丹皮、紫草、辰砂拌木通、生甘草、茅芦根、灯草。另玳瑁三分，郁金四分，川贝母三分，研细，灯心汤服。瘄有回象，足胫尚发，目红已退，咳嗽，夜仍少寐。脉数，苔蜕纯绛有刺。营血之热邪甚炽，津液被伤。拟生津清气、凉营解毒，以达蕴热。鲜沙参、霍石斛、鲜竹茹、知母、连翘、银花、绿豆衣、牛蒡、赤芍、蒌皮、鲜生地、丹皮、蝉衣、茅苇茎。另犀角末二分，辰砂一分，川贝母四分，研末，灯心汤下。热退寐酣，大便自解，脉靖，唇舌之绛均淡，惟嗽不退。拟清肃余邪。石斛、生甘草、银花、绿豆衣、黑豆衣、柿霜、甜杏仁、玉竹、牛蒡、川贝母、紫菀、僵蚕、蝉衣、茅根。此红痧血热|