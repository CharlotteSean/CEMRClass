No Doctor Name|锁容亭姊，自太仑归宁，即患时疟，顾听泉一手清解，业已安谷下榻。忽然气逆肢寒，神疲欲寐，耳聋舌蹇，杏不知饥，大便仍行，别无痛苦。顾听泉知其素患脱血，元气久虚，改用参、附等药，势愈剧，以为欲脱矣。所亲吴久山嘱拉孟英图之，切脉弦缓，视苔黄腻，乃胎之初孕，（邪未尽而）阻气凝痰，窒碍枢机，治当宣豁。以石菖蒲、枳实、旋复、半夏、黄连、茯苓、橘皮、葱白、海■、竹沥为方，投匕即效，三啜霍然。|