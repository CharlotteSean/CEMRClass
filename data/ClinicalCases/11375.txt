0303
陈君策轩浙绍人也，供职于吴淞同济大学。其夫人产后少腹痛剧，延德医诊之，谓为瘀滞气凝，非经刀圭不可。陈君夫妇以此事生死攸关，未敢轻易举行，乃邀余诊。及至，呻吟之声达于户外，热度亦高，口作淡腻，时寒时热。询其瘀露，谓初时甚多，问其溲便。通降如常，言其痛处，上下无定，或左或右。余曰：“此乃产虚血去过多。肝脉络阴器，络失所养，气化横肆，故少腹作痛至甚，当以养血为主，佐以和气助运，或可有济。”因以归身、白芍、杜仲、川断、乌药、香附、青皮、佛手、料豆衣、首乌藤付之。再以醋炒香附、木香等炒热■之。甚效，复方加鸡金、沉香曲等疏运之品，不数剂，即得安和。此亦陈君审慎之功也。|