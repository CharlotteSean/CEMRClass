某。勉强摇精，致阳缩囊纵，不但形弱伛偻，肛门，脐窍皆为收引，咽喉牵绊似垂，食物渐渐减少，由精血之伤有形，最难自复。少阴厥阴脉循喉咙，开窍二阴，既遭损伤，其气不及充注于八脉，见症皆拘束之状。上年进柔剂阳药，服后头巅，经脉皆胀，耳窍愈鸣，想脏阴宜静可藏，试以乘舆身怖，必加局促不安，宜乎升阳动药之灵矣。夫少阴内脏，原有温蒸诸法，厥阴相火内寄，恶暖喜冷。潜阳坚阴，仿丹溪法，仍候高明定议。|玄武板黄柏知母柏子仁阿胶远志肉生地茯苓|调入盐秋石，食前逾时服。|