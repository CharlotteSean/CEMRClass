廖周氏，头痛，喉右生白，每闲坐，身上一股一股冷气。|防风三钱枳实一钱生地三钱薄荷一钱生石膏一钱香附三钱，酒炒生栀子五钱木通二钱寸冬五钱生甘草三钱|二付愈。|李俊注：此金郁火郁也。《阴阳应象大论》曰：肺在地为金，在色为白。《至真要大论》曰：诸禁鼓栗，皆属于火。《卫气篇》曰：上盛则热痛。夫上焦为阳，肺为阳中之阴，喉右生白者，金郁也；身上频作冷气者，火郁也；头痛者，上盛也。惟金郁而上焦之阳不行于皮肤、分肉故外寒而鼓栗，上盛而头痛也。|火郁发之，故用防风、薄荷发之肤表；过者，折之，故用栀子、石膏折之于心肺。《伤寒论》热入阳明，但烦渴而大便未结者白虎汤，已结者承气汤。此症本非正伤寒，且未至烦渴便结，故惟从上焦发之、折之，而不治阳明也。火有余则水不足，故补以生地；火克金，故清以寸冬。火性升，故降以木通、枳实；火性急，故缓以甘草。若香附之开郁理气，则与防风、薄荷同功而有内外之别耳。|