李宝宝，一诊：伤寒挟湿，身热两周未解，神识渐昏，舌黑而润，汗出齐颈，脉息虚浮，中阳衰惫，卫生不逆，当与温中和表。|川桂枝一钱，乌附块二钱，灵磁石六钱，白杏仁三钱，大豆卷三钱，仙半夏三钱，朱茯神四钱，生姜三片。|二诊：伤寒太少合病，与温中和表，身热渐平，脉亦应指，中渐复，卫气渐达，再与前法出入。|川桂枝钱半，乌附块二钱，灵磁石六钱，生白芍三钱，大豆卷三钱，炒竹茹一钱，白杏仁三钱，水炙甘草八分，生姜三片。|三诊：身热平，脉虚细，舌仍中黑，不知泛恶，表气虽和，中寒未罢，再与益阳和中。|川桂枝一钱，炒白术三钱，灵磁石五钱，生白芍三钱，乌附块二钱，带皮苓四钱，藿梗一钱，仙半夏三钱，淡干姜一钱，陈皮一钱。|四诊：略受寒侵，营卫复失调节，身热起伏，舌黑泛恶，脉虚紧，再与温调营卫。|炙麻黄钱半，川桂枝一钱，远志八分，白杏仁三钱，生白芍三钱，灵磁石五钱，陈皮钱半，仙半夏三钱，乌附块二钱，生姜三钱。|五诊：身热平，脉息渐和，头部尚有微热，苔仍黑腻，作恶，中焦遏阻，再与益阳和中。|乌附块三钱，生龙齿六钱，白杏仁三钱，生姜三钱，仙半夏三钱，白苏子钱半，制川朴一钱，炒六曲二钱，灵磁石六钱，带皮苓四钱，远志八分。|六诊：脉静身凉，黑苔渐化，唇干溲少，津液未复，仍当温中和胃。|乌附块三钱，仙半夏三钱，生龙齿六钱，云茯苓四钱，福泽泻四钱，生牡蛎六钱，焦谷芽四钱，生白术三钱，川桂枝一钱，陈皮钱半。|七诊：溲浊苔腻，咳嗽不爽，肺胃未和，再与温调。|生白芍三钱，制川朴钱半，生白术三钱，云茯苓四钱，炙苏子一钱，陈皮钱半，生姜三钱，仙半夏三钱，乌附块三钱，生谷芽四钱。|