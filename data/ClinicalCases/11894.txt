0501
王。春初鼻衄，口干恶热，由努力伤络，血凝气聚，脐左板硬如掌，脘痞不容侧卧，脉左大右小。肝乘络伤，应地气上腾，直犯清道。先进缓肝降逆，俟衄止，再商理瘀。黑山栀、郁金、蒌仁、白芍、阿胶水化、当归醋炒、麦冬、丹皮、炙草。一啜甚适，三服衄止，脉左敛。原方去芍、胶、归、草，加牡蛎、降香、牛膝、归须、桃仁。二服便下瘀黑，脘腹俱宽，盖血以下行为顺，上行为逆。故降逆佐甘缓，理瘀佐软坚。/|