邻村方氏女，年才四岁，其母抱负来舍求治。予问何疾？曰：带下。问：疾何时起？曰：女夜遗尿，常以帛垫卧，旧春晨起晒帛，乍见白物，以为偶然，后频下不已，渐觉面黄肌瘦，饮食减少，今经一载，时发时止，附近求医，皆言未见之证。予曰：。此先天禀弱，脾虚挟湿故也，但童真未充，早泄诚非之所宜，令夜服地黄丸，早服参苓白术散，匝月而效。半载后，疾复发，仍令原方服愈，嗣后不闻消息，及阅《怡堂散记》，载一七岁幼女患此证，虽已治痊。后出室怀孕，一产即脱，亦夭之由也。方氏女孩，得无类此。|