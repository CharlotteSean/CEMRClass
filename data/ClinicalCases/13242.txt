陈茗如太守令嫒，年四龄，疳积发热如疟，日轻夜重，头疮遍发，溃烂流脓，面目浮肿，印堂尤甚，肢体日渐消瘦，粪溏糟粕不化，肚腹膨胀。此脾虚不运而成疳积，幼科称为脾疳是也。总因杂进肥甘食物，停滞伤脾，遂致如此。昨晚进异功散加鳖甲、青蒿、胡黄连、白芍扶土益木，加莪术、神曲以消其积，夜潮烦躁俱减十六，颇属投机，宜步此意加减，总以固本为上。若但以清热解毒及作疟治，愈损元气，为|可虑也。|原方去莪术，加鸡内金。|