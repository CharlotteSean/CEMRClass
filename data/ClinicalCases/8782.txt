某。经曰：诸痿起于肺，治痿取阳明，阳明束筋骨而利机关者也。阴虚热蕴阳明，肺受炎蒸，阴精不能下输，带脉拘急，腰如束带，二便不利，腿足麻而无力，痿躄已成。拟养阴而兼清肃肺胃。|北沙参黄柏石斛全瓜蒌丝瓜络大麦冬云苓萆薢车前子枇杷叶|二诊：进调金水之剂，足膝筋脉渐强，已可步履。中土犹弱，脾之健运失常，少腹作■，清阳不展。拟从肺脾肾三经调治。|大生地茯苓当归洋参於术玉竹寄生女贞子黑料豆怀牛膝白芍沙苑续断红枣|三诊：痿躄渐可步履，尚觉乏力。脉犹带微数，络热未清，营阴未充，谷食不香，少腹时而作胀，气犹未和。仍宜养胃生阴，以强筋力。|洋参淮山药旱莲草牛膝当归石斛女贞子黑料豆炙生地陈皮茯苓桑寄生红枣|