0007
黄桥，阚右。营血不足，肝脾之气不和，胸腹作胀，食入不舒，足跗浮肿，肢节作痛，夹有湿邪，流窜经络。拟养营和畅脾肺，兼利节络。|当归青皮香附胡麻怀牛膝茯苓丹参黑料豆苡仁川断秦艽桑枝佛手|二诊：肢节痛减，胸腹未舒，或■或胀，外而面浮，下则足肿，血虚脾不转运，湿邪随气上下。拟运脾养营，以渗湿邪。|原方去胡麻、香附，加厚朴、乌药。|三诊：肢节痛愈，胸腹内胀渐松。惟肢面之肿未退，湿犹未清，脾气犹滞。仍宜运调一法，脾运而湿自轻。|当归桑皮怀牛膝丹参稆豆皮苡仁川断北沙参加皮佛手青皮茯苓姜皮|每早仍服资生丸二钱。|