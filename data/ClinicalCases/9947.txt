左。体丰多湿，加以大病之后，余蕴未清，以致湿邪流行入络，髀关及左腿膝作酸，麻木不仁，艰于步履，腰背作痛，卧着尤甚。湿邪久困，则相火为之郁遏，阳道不举。脉象濡滑，苔白微黄，质腻。皆由络隧之中，为湿所阻，则无形之气，有形之血，不能宣畅流布。而历来所服之药，皆是补滞之品，未免为敌树帜，名曰中湿，非久药不为功。|汉防己一钱五分，酒炒川萆薢三钱左秦艽一钱五分上广皮一钱制半夏二钱威灵仙一钱五分，酒炒焦苍术一钱五分川桂枝五分生米仁五钱川独活一钱五分泽泻一钱五分桑枝酒炒，一两五钱，煎汤代水|二诊：祛湿和络，脉象稍觉流畅，相火有燃动之机。足见湿邪抑遏，虽有真阳，无从发露。药既应手，再扩充以进。|焦苍术一钱五分川萆薢二钱汉防己一钱五分，酒炒威灵仙一钱五分赤白苓各二钱制半夏二钱泽泻一钱五分独活一钱木猪苓二钱新会皮一钱川桂枝五分白僵蚕一钱五分生薏仁四钱红花三分，酒炒|