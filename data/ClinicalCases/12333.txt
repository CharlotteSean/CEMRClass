0503
过铸|余再从侄女适胡氏，下唇患疗。余往视之，其疗生于承浆穴属任脉，其毒最盛，微痛而痒。下颏肿胀，毒外驰矣。余曰：“证逾三月，恐难消散，何不早服菊花二丁饮？”至云因产未及月，药味寒而不敢用。余曰：“何寒之有？菊花、蒲公英且能通乳气俱平和，紫地丁虽微寒而带辛，俱系疗证要药。佐以当归、川芎，服之何碍？”因与服大剂，刺患处恶血无多已散开矣，外敷以药。两日后肿似收而硬如故。又邀余之簉藉室张氏往诊。张氏归，谓余曰：“此时火毒甚炽，大便团结，非泻其毒，不能散也。”余曰：“其奈新产何？”张氏曰：“产后胃纳甚好，自生此证，胃口不开，饮食大减，此疗不散，势必走黄，与其坐以待毙，不如泻之为愈也。且服药而泻者，欲止即止，非如产后病泻之不易止也。”余然之。与服泻毒丸泻四五次，饮米汤而止。隔日往视，已消散矣。未几，饮食亦如故矣。|按：仲圣治产后疾，用石膏、白薇等药，无不神效。盖产后瘀血，热结者多；惟见其真寒结瘀，方可温散。徐灵胎云产后宜温之说，世俗之邪说也。|