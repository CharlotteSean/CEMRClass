孙。暑湿内侵，易于化燥，证现舌焦谵语，幸得畅汗，而外热虽解，津液难回。舌尚黄厚，口仍干渴，此表热退而里热未退也。诊右脉濡软，足征年高而根底尚深，但暑湿化燥之后，阴液大伤，二肠为之燥涩，大便旬外不行，此时骤投通腑，正恐中气受伤，窃思暑属阳邪，始终务存津液，胃为阳土，到底宜济甘凉。若能肺胃一清，不特天气降而地气自通，且金风荐爽，玉露濡枯，其非暑湿也何耶。|鲜南沙参鲜藿石斛花粉黑山栀西洋参生甘草杏仁蛤粉阿胶宋半夏丹皮芦根火麻仁枇杷叶|