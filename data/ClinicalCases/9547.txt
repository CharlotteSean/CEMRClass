佚名|陈左。脑疽七天，顶虽溃未曾得脓，根脚肿硬疼痛，日晡寒热，湿邪凝结督阳之络，血凝毒滞，症势非轻，拟和营托毒。|生黄芪四钱全当归二钱生草节八分苦桔梗一钱川桂枝五分京赤芍二钱大贝母三钱炙天虫三钱陈广皮一钱白茄蒂五枚|上黑虎丹，贴退消膏，敷用金箍散、冲和膏。|二诊：脑疽腐溃平坦，根脚散漫，肉色紫暗，气虚肝郁，挟痰湿蕴结督经，血凝毒滞。症势非轻，姑拟和营托毒。|生黄芪四钱全当归二钱紫丹参二钱生草节六分苦桔梗一钱大贝母三钱炙僵蚕三钱鹿角霜三钱陈广皮一钱白茄蒂一钱|琥珀蜡矾丸一钱，吞服。|外用阳和膏、九黄丹、黑虎丹。|如意散、蟾皮、金箍散以红茶白蜜调敷。|