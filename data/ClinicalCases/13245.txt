0602
金。先患积热腹痛，刻下痛势虽减，而疳热伤阴，肝脾两脏均有虚热留恋。脉象偏数，舌色偏红。童年阴气未壮，易损难复。钱仲阳以六味补阴，未免专重于肾，于此证尚未恰合。拟即仿其意，而以肝脾为主，用资生合归脾法。|党参炒於术土炒大生地切薄片，烘脆，勿枯白芍归身土炒炒丹皮山药扁豆炒青蒿珠小青皮广陈皮枳实沙炙鸡金甘草麦冬炒川连土炒煨木香金石斛茯神上药为末，煨姜二钱、干荷叶二两，煎汤泛丸。|