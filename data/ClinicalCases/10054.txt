0109
张左，年二十二，吴淞。遗泄多年，腰酸目花，失眠善忘，心跳气息，胸痞背痛，无一不全，而固阴壮水，益肾宁心，止涩填补，柔肝泄相之药，无一不服，而遗终不止，且加甚焉，甚至每夜一遗，或一夜数遗，恐怕万分。诊脉右关濡数，左尺微弦，苔布白而中心略剥，号属肝旺肾亏，实由心脾不交，宜用归脾丸合天王补心丹意，以补心脾治之。|生绵芪炙淮药北沙参山萸肉云茯苓炒枣仁湘莲肉剪芡实各三钱远志肉炙天麦冬各钱半炙甘草一钱北五味六分|二诊：据述上方，连服六剂，心跳已平，气急亦减，余症均较为轻微，遗精延长至五天未遗。自有此病，服药以来，未有如此方之奇效，今再从原意，复入固精益肾，以通奇经之法。|生熟地北沙参绵黄芪菟丝子茯苓神炒枣仁淮山药桑螵蛸京元参各三钱|白莲须淡天冬各钱半左牡蛎一两，先煎|本证始末：此人是吴淞铁路工程处铜匠，因“一?二八”之役，惊恐伤心，心虚则脾亦伤，子病及母，以致君火失明，相火失位，而精关遂滑，所以徒然泄火止涩，固精补肾无效也。服镇心和脾之剂，母子相得，故第一方仅服六剂，即能见效，第二方服二十余剂，每剂服二日，调治二月，二年宿恙，竟告痊蠲，冬令来书膏方，而容肥硕，判若两人矣。|方义说明：上列用药意义，在原案及本证始末条，已见一斑，不过遗精之症，是青年普遍病，寻常稍有遗精，亦不是重大症，寻常方案，亦不采集。今选此方，一以示遗精为非病者固不妥，二以示治病之宜活泼泼地，贵乎随机应变耳。|