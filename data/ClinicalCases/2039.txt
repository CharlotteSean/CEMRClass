No Doctor Name|某。夏秋受暑湿之邪，至秋为痢为疟者，何也？盖暑湿之邪，蕴于阳明则痢，发于少阳为疟。少阳为枢，乃半表半里之界，半表属阳，半里属阴，暑湿内蕴，则阴阳乖违，表里纷争，寒热作焉。若论痢症，是暑湿胶于肠胃，胃伤先为不运，食停为积，与内伏之暑湿合而为一。如从肠胃而发，则泄泻为多；若与太阴并病，则疾痢为甚。此症红而转为黄色者，似属由深而浅，从营出卫，病转轻也。但从脘间而至脐下，仍然板硬而痛，干哕不纳，稍有寒热，舌色干黑而裂，扪之无津，脉来仍涩而数，按之少力。想其前途之湿热本未清楚，近又复感邪积而发，气阴暗已受烁，所以为日未久，身中之阴液竟被劫夺矣。当此虚中夹实，用药殊难着笔，不得已，辗转思维，宜从先贤两虚一实之治，未识然否。|生军甘草二分拌炒雅连淡芩犀角竹茹木香玉泉散荷叶包煎茯苓石斛藿梗通草残花|二诊：昨进大黄黄连泻心汤合清气化浊一法，服后积势稍爽，兼下积块数枚，未始不美，乃肠中久蕴之湿滞，得药力而下降。昨日案中所云，继又复入新积而发泄，泄由积成，欲其积化而泄减。讵知初下之际，圊数稍少，继则不但无粪，泄数亦复如前，按腹仍呼痛，然较和，苔较昨略化，而仍干霉，手指不温，烦躁不安，恐有厥脱之险。|人参茯苓神鲜石斛泽泻於术雅连扁豆犀类磨冲|