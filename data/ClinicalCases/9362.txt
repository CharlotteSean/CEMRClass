城内银子井黄姓翁，七十岁，患承山发。邀|余往治，见躺卧于床，满面通红，疮大似盘，腐|肉肿有寸余，绝无脓意。诊其脉洪数有力，审|其形亦无败象，年虽老病却有余。内服仙方活|命饮，外上白降丹，以膏盖之，每日一次。三|日外腐肉脱尽，正脓以生，遂换红升丹，每日|两次。二十余日，病去五六，改服十全大补汤。|二月外共服药二十四帖，遂获平复。|