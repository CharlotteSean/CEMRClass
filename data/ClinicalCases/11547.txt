湖北王某，体质魁梧，然艰于子嗣，膝下|犹虚，其爱人某，年虽少艾，从未生育。因时|感夹肝郁，就予诊，为处逍遥散加重疏表之品，|一剂得微汗，病减，表气通则里气和，复加利|膈柔肝疏里之品助之，胸膈闷痛等证亦愈，因|询及种子方药。予曰：普通方剂无济，人体有|强弱之殊，病状有微甚之别，岂固定一方一药|所能泛应。大抵男子之要在固精，女子之要在调经，男女生殖无畸形，精固经调，生育机会即多。病者曰：我经不调，趱前趱后，多带下，愿先生为我调之。予曰：培本与治标不同，非久治不为功。为拟当归内补建中、五子衍宗二方合裁加减，方用：当归、黄耆各三两，桂枝三两（嫩桂皮肉相连者），白芍六两，复盆子、车前子、菟丝子各三两，桑螵蛸三两（酒洗），甘草一两，研末，蜜丸梧子大，每服三钱，日二服。每经事至时，诊察服汤药三剂，寒则温之，热则清之，瘀则行之，滞则通之，郁则散之，随其所至，使自宜之。越三月，带下愈，经期准，饮食倍增，精神有加，自后两月经不至，自以为停滞，欲攻之，予曰：脉则两尺不绝，体则神气较旺，似为育麟佳兆、俟一月，达三月时期，即朕兆，再俟两月，达四月时期，即可显著。病者半信半疑，亦姑听之，届三月，腹部似有形，届四月，胎形已著，时或动掣，足月产一男孩，儿体壮健。|