族侄寰隽子，十岁，患腹痛，半月不止。作寒治，热治，食治，虫治，皆不应。痛在脐之下，日夜四五次。痛则腰曲，腹中鸣；不痛时亦能食。脉小，身不热。及痛至不可耐，方请予治。予曰：“病在肠不在胃。湿热伏于曲肠之中，气行则病亦行，故时痛时止，病名盘肠气。百问所谓腰曲干啼者，为冷盘肠，此则为热盘肠也。”用桔梗、枳壳、炒栀子、大腹皮、甘草、木通、大麦秆。长流水煎，一剂平，二剂止。|