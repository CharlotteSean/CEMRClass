0502
姜德清|乔升礼，年四十余。|病名：烂喉丹毒。|原因：平素无病，因多食炙煿辛热，致肺胃热盛，骤感风热而病发。|症候：身发灼热，神气怯弱，四肢沉重，胸膈板闷，不欲饮食，胸胁大小腹内夹核如杏核，大小长短不一，约十数个，按之不痛，咽喉微烂。|诊断：六脉沉数，舌红苔黄。脉症合参，此烂喉丹毒也。其病之发原由于胃，胃居膈下，而胃之食管在膈上，与喉管相近，因而累及于肺，肺有毒则发痧，胃有毒则发斑，肺胃二经毒火炽，则外露丹痧。此胃毒甚，故只见丹不见痧。|疗法：外敷汤丸并进。令其先吞六神丸一次，再用清瘟败毒饮，以生石膏为君，重清胃热，犀角、川连、黄芩、连翘、元参，泄心肺之火为臣，丹皮、赤芍、栀子、生地、知母，凉血行瘀，泄肝经之火为佐，僵蚕、牛蒡子、丝瓜络，通十二经为使，外用鲜丝瓜捣敷。|处方：牛蒡子三钱，杵白僵蚕二钱丝瓜络三钱知母六钱鲜生地八两，捣汁焦栀子三钱赤芍三钱丹皮三钱连翘三钱元参八钱黄芩三钱小川连四钱犀角一钱生石膏二两水煎，日服二次。外吹锡类散。|效果：一诊稍轻，二诊大减，三诊将原方加鲜石斛、鲜大青各三钱，去蒡、蚕、芩、连、石膏，六日全愈。|廉按：名虽烂喉丹毒，实系核疫之一种，与西医所称腺百斯笃相类。方用余师愚清瘟败毒饮，吹锡类散。内外并治，却有效力，方中再加调玉枢丹，芳透解毒，则效当更速矣。|