邑西十里岗邵姓妇，产后月内，周身疼痛，迎余诊疗。诊得六脉细数无力，余认为产后气血双亏之证。用十全大补汤加减，服一帖虽未见效，而病亦未增。余谓药剂太轻，原方加重份量。又服一帖，至夜间病势大剧，疼痛难忍。大哭不止。患者云：“自服此药觉得心胸满闷，更添少腹疼胀。”余知乃用药之误也。再为详诊，脉比前三日虚者变实，数者更数。余明告伊曰：“此证是产后恶露未尽，因一时误认为虚，反用补药，以实填实，治之不当，故此加重。余虽有过，其心可原，倘肯再信，定能使病随药减，若再不验，甘愿受咎。”幸患者信而无疑，余即用失笑散加玄胡一味，共三味为细末，用酩流酒四两，煎滚冲服。二时许，少腹大疼一阵，遂下黑血块如桃李者六、七枚，病去五六。又服一帖，恶露始尽，三、四日竟获十全。因一时之误认，几乎令入夜台含冤，至今思之不免愧汗淋漓。敬告同道君子，每临证时，详细诊视，勿似余庸鄙误人，此又切切厚望也。|失笑散加玄胡|灵脂15克生蒲黄15克玄胡12克|