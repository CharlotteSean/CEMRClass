某小，呕吐，初头微烧，是晚即周身发烧，夜甚于昼，手心甚于手背，无汗，舌苔多。已服甘寒清热及消食药不愈。|广皮二钱云苓二钱法夏二钱丹皮二钱生地三钱白芍二钱玄参二钱薄荷一钱甘草八分|一付愈。|李俊注：此血分之火郁也。火郁于血分，故烧而无汗；血分为阴，故夜甚于昼；热生于积食内伤，而非风寒外郁，故手心甚于手背；脾湿故舌苔多；夫寒湿同气，土湿者大都水寒，此则土湿而水热，宁非异哉？盖胃之根在肾，胃郁则生热，胃热则消水，是湿者土虚之本气，而热则胃实之郁气也。|二陈汤苦淡辛温以治中气之湿，生地、玄参苦甘咸寒以补肾水之虚，丹皮凉血以开血分之郁，白芍平肝以和血气之乱，薄荷则疏肝泻肺以散头面之热。杂合之病治以杂合之药，相反而实相成，已服甘寒清热及消食之药，而继以本方，故一服即愈也。|生地、玄参，皆治阴虚发热之品，无汗者则加丹皮以开之，有汗则非所宜矣。夫小儿夜间发烧，大都由于伤食，而伤食之所以夜间发烧者，胃为阳土，心为阳中之阳，上焦阳气昼行于阳，夜行于阴，中有食积则心胃之阳不能夜行于阴，两上盛薰肺也，食消阳降则愈矣。前服甘寒清热及消食药，本中窥要，而不愈者，盖已由阳盛于上而伤阴，阴伤则非清热消食所能独治矣。然舌苔多为湿上甚之确据，宜二陈汤之燥湿和中，不宜生地、玄参之滋阴生水；而阴虚则宜生地、玄参之滋阴生水，不宜二陈汤之燥湿和中。兹既湿甚阴虚，故燥湿养阴并行不悖，乃能各随所喜而抵于平，此用药之所以不可偏一是也。|