0502
剡北孙■孙，冶峰，余旧友也。当六月患目疾后，忽然喉间肿痛，牙关紧闭，舌苔白滑，腹中饥甚而不能食，即滴水下咽，痛如刀割，如是者三日。就诊于余，脉沉迟而紧，目尚红痛。谓曰：“此阴亏于下，阳隔于上，法宜引火归源。”伊口不能言，举笔书之曰：“服药至今，皆是辛凉发散，未有议及温剂者，但此方服后当若何？”余曰：“一剂渐平，二剂喉开，可进汤水，三剂肿消痛除，定能饮食。然必日进二剂，始合古人频服之法。”服药后果如所言。越三日冶峰超寓而揖余曰：“兄活我如同再造，真神方也。但此方非兄高明不能立，非弟深信不敢服。”余应之曰：“然。”|生熟地各六钱元参六钱淮药三钱萸肉三钱丹皮二钱淡附子三钱桂枝三钱茯苓三钱泽泻三钱僵蚕二钱牛蒡子二钱桔梗一钱右药煎成，冰冷与服。此等喉证，咸丰戊午年迭医数人，犹堪记忆，并识于左。/|