0102
己卯年，朱■斋世兄，五十余岁。以二月初受风，与桂枝汤一帖，风解，胆怯不敢去厚衣，因而汗多；初四、初五等日受风温，口渴思凉，脉洪数，先与辛凉轻剂不解，脉又大，汗更多，口更渴，身更热，因与辛凉重剂石膏等一帖，身凉渴止脉静，仍胆怯不去厚衣；初十日，当大内差使，坐夜起五更，衣更厚，途间不敢去皮衣；以致重亡津液，而成肺痈。与苇茎汤日二、三帖，服之五、七日不应，脓成臭极，加苦葶苈子五钱，脓始退，未能十分净尽；后十日又发，脓又成，吐如绿豆汁浓臭，每吐一碗余，又与前方加葶苈三钱，服二帖方平。后以补胃逐痰饮收功。再其人色白体肥，夙有痰饮，未病之前，秋冬两季，已在上书房行走，早起恐寒，误服俗传药酒方，本不嗜酒，每早强饮数小杯，次年患此恙之由也。|