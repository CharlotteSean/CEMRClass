0102
陈，左，肝郁气滞，病从左胁作痛而起，加|以火灸络热动血，屡进阴柔之药，阴分固赖以|渐复，然湿热由此而生，发为浊症。湿热逗留，|风邪外触，遂致咳嗽。先以燥药伤气，致气虚|不能鼓舞旋运，饮食悉化为痰。又以柔药滋其|阴，酸寒收涩，痰湿之气，尽行郁遏。以致痰|带腥秽，色尽黄稠，黄为土色，是湿痰也。今|内热咳嗽，痰仍腥秽。脉数濡弦，左部虚弦，舌|苔薄白而滑。此气阴两亏，而湿热逗留之象，从|实变虚，从假变真，殊难措手。前人谓因虚致病者，补其虚而病自除，因病致虚者，去其病而阴自复。八年之病，虽有成例所遵，恐鞭长之莫及耳。拟导其湿热下行，而不涉戕伐，俾|得熏蒸之焰息，即所以保其阴气之消耗也。|光杏仁冬瓜子生薏仁炙桑皮枇杷|叶云茯苓青蛤散泽泻青芦管|