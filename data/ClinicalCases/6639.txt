严君自己酉血痢，大伤阴血，渐有唇动肉目闰筋惕。己未正月因事动肝，二月初五夜二时寐醒，忽觉风痰上壅，心神模糊。自以半夏曲钱许化服而神定。即觉左半不遂，坐则偏倚而不能坐久，左足指挛曲不能屈伸，筋挛颤动，左半身厥冷，头觉胀痛，肢体酸软，左足更弱。初六日回锡，诊脉弦大不敛，左部更甚，苔白。面红，易怒，健忘，头晕，牙胀。风阳入络，中挟痰浊。因素体血虚，故偏中在左。明天麻、蒺藜、珍珠母、滁菊、茯苓神、首乌藤、白芍、香橼皮、竹茹、橘白络、川断、磁石、牡蛎。初七日诊：脉仍弦洪。易嗔易惊，头胀，肢酸，左足亸曳。拟清肝熄风，润养理气。白芍、首乌、桑寄生、丹参、茯神、贝齿、丹皮、黑山栀、青蛤散、滁菊、狗脊、秦艽、钩勾、陈香橼皮、僵蚕。初九日诊：诸恙如前。下午畏寒，左半尤甚。王燕昌谓手足冷皆有闭塞，风痰痹络，转宜通宣。归须、白芍、桑寄生、秦艽、青蛤散、滁菊、丹参、鸡血藤、石南藤、狗脊、丝瓜络、续断、陈香橼、半贝丸一钱，临卧服指迷茯苓丸二钱。十三日天时渐暖，左手足略暖，足指觉痒。望日诊：脉弦大较敛。神情略和，余症同前，起居需人扶掖。拟滋肝养血，通络熄风化痰法。全当归、赤白芍、川芎、天麻、潼白蒺藜、抱木茯神、橘白络、水炒竹茹、桑寄生、秦艽、夜交藤、鸡血藤、续断、半贝丸先服，指迷茯苓丸临卧服。既望，可久坐，扶杖勉行数步。十九日诊：左脉较敛，右关尚大。肢酸无力。宗李冠仙法。白芍、麦冬、半夏、橘络、茯苓神、竹茹、丝瓜络、桑寄生、杜仲、细生地、续断、党参。左半肢冷，因大活络丹温窜不宜，改用太乙神针，择宜避忌，按日针灸左首肩髃、曲池、手三里、环跳、风市、足三里、绝骨等穴。二十一日交春分，头脑微痛，原方加杞子、天麻。二十四日诊：述知头痛止，向本手颤，坐则欹左不能转侧，昨略可以久坐，原方去生地，加独活。三十日诊：左半身冷已觉转暖，惟少寐，溲澄白，顿觉腰酸。脉弦又大。肾气不坚，肝木又僭，中有湿浊。滋潜肝肾中，略参流动化湿。生地炭、山萸、山药、白芍、萆薢、续断、金狗脊、茯苓、杞子、北沙参、橘叶络、桑寄生、明天麻、西藏金风藤酒。三月初四日诊：脉弦较敛。溲白已止，腰尚觉酸，暮分嘈杂，惟手足指强挛已宽，可循壁自行。仍宗李冠仙法出入。生地炭、北沙参、白芍、麦冬、半夏、茯苓、橘叶络、竹茹、杞子、狗脊、续断、党参。五剂。初九日略有便薄，少寐。去生地、麦冬，加采芸曲、白术、枣仁。十一剂。四月初一日已策杖独步。肌肉仍宽，有时肉目闰唇颤。血虚风未熄，气虚挟脾弱，宜兼顾耳。党参、白术、炙草、茯苓、当归、白芍、杞子、五加、枣仁、川怀牛膝、狗脊、续断、采芸曲、扁豆。|