某之母，喉肿痛，兴寒冷，小便少，大便溏。|紫苏一钱五分广玄参一两五钱生军三钱木通二钱银花八钱寸冬五钱薄荷一钱明雄三钱，冲桔梗二钱生地五钱柴胡一钱生甘草八钱牛膝五钱|五付，服二付痊愈。|李俊注：此喉痹也。《六微旨大论》曰：相火之下，水气承之，君火之下，阴精承之。夫少阳为相火之气，少阴为君火之气。承之者，所以制其太过，不克则不生也。二经之脉并系咽喉，水不足以济火，则火上炎而为咽喉不利，此《阴阳别论》所以言一阴一阳结谓之喉痹也。《生气通天论》曰：营气不从，逆于肉理，乃生痈肿。《正理论》曰：热之所过，则为痈肿。《痈疽篇》曰：寒气客于经络之中则血泣，血泣则不通，不通则卫气归之，不得复反。故痈肿者，寒气化为热，热胜则肉腐，肉腐则为脓也。《至真要大论》曰：诸禁鼓栗，皆属于火。夫痈肿与喉痹，皆为结毒外因，则皆由寒束于外，热郁于内，以渐而成其内热而外反寒者。盖火不郁则热不盛，郁则卫外之阳不得复反于外，而外之寒气独留也。迨内热既极，蒸于肌肉，则恶寒自罢矣。肺为水之上源，热则通调失职，故小便少，大便至。津热则津液内涸，应大便燥，兹反溏者，盖由曾服下药所致，非其本也。《至真要大论》曰：暴注下迫，皆属于热。以此观之，大便溏亦何尝无热症，然必有暴注下迫为凭，非仅之溏谓也。|肾为水藏，血属于心，火有余则水不足而血热，故用玄参以壮水制火，生地以生水凉血；火克金则伤肺，故清以寸冬、银花，导以木通；卫阳郁则恶寒，故散以紫苏、柴、薄，开以桔梗；阳明热结则宜生军；痰涎壅塞，则宜雄黄；血气上并，则宜牛膝；若甘草则缓正于中，俾药得以从容理乱，即《至真要大论》所谓治上者制以缓之义也。|雄黄为治风寒暑湿结毒要药，非结毒不可妄用，喉症固结毒也。然非痰涎涌盛，亦不可妄用。|