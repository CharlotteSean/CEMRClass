郑长顺夫人，年二十七岁。七月二十四日诊。|病名：湿痹。|原因：湿热挟风，入络成痹。|证候：手足木痛，不能屈伸，便闭，日脯微寒壮热，粘汗自出，胸脘气闷。|诊断：脉象沉弦数，舌红，苔黄粘腻。脉证合参，湿痹证也。|疗法：祛风解表，化湿通络。|炳按：宜重加黑豆、生米仁、宽筋草、松节等味。|处方：麻黄五分连翘三钱杜赤小豆四钱川牛膝三钱丹皮二钱天花粉四钱秦艽三钱淡豆鼓五钱黄芩三钱川连八分焦山栀三钱知母五钱|二方：七月廿六日改方。便下热减，疼痛稍差。拟清血分湿痹。|当归五钱赤芍三钱丹皮二钱黄芩三钱柴胡一钱连翘三钱知母三钱川连八分天花粉五钱川牛膝三钱淡豆豉三钱|次诊：七月廿八日。脉弦，舌红苔黄。臂酸足木皆差，胃呆，日晡寒热。湿邪已化，用育阴通痹法。|三方：当归四钱赤芍三钱川芎一钱丹参三钱丹皮二钱米仁八钱秦艽三钱鸡血藤三钱忍冬藤四钱木瓜一钱炙龟板四钱|四方：七月三十日改方。据述身热已退，手足亦能屈伸。胃纳未强。拟活血通痹消滞法。|黄菊花三钱桑叶三钱秦艽三钱丹参三钱当归四钱赤芍三钱淮牛膝三钱木瓜一钱杜红花三钱丹皮二钱生谷芽四钱六神曲三钱|三诊：八月廿三日。痹症差，手能握，足能行，肩髃尾闾骨皆痛，胃纳加增。脉滑，舌红，口干。用活血通痹方善后。|五方：秦艽三钱当归三钱炒白芍三钱鸡血藤三钱丹参三钱丹皮二钱大生地八钱杜红花三钱刺蒺藜三钱淮牛膝三钱天花粉三钱|效果：病愈停药。|炳按：偏于湿多，挟风热袭络成痹，著于关节，手足疼痛，不能动作。祛风逐湿，舒筋通络，为相对之治法。|黄亚侠君，年纲三十余岁。一月七日诊。|病名：肾虚寒痛。|原因：公务烦剧，操劳过度，肝肾并亏，风寒外袭。|证候：恶寒、咳引胁痛，背脊酸痛，夜不安寐。|诊断：脉迟，舌淡，苔色薄黄。肾虚兼夹风寒也。|疗法：用温煦卫阳，祛风止痛法。|处方：羌活一钱秦艽二钱炒白术四钱茯苓四钱巴戟天三钱补骨脂三钱杜仲三钱制狗脊三钱淡附子一钱炒白芍三钱防风一钱生黄芪五钱|次诊：一月九日。肩酸胁痛，脉缓，舌苔薄黄。用金匮肾气加味，温散肾脏寒邪。|次方：大熟地八钱丹皮二钱茯苓三钱北细辛三分泽泻二钱淮山四钱萸肉一钱厚附子一钱桂枝一钱杜仲三钱杞子三钱当归三钱独活三钱|三诊：一月十一日。畏寒已差，咳止胁痛亦愈。脉缓，舌红，苔薄黄。宜用温肾法。|三方：熟地八钱丹皮二钱茯苓四钱橘皮一钱紫石英八钱炙龟板八钱杜仲三钱厚附子三钱桂枝一钱杞子三钱独活三钱北细辛三分萸肉三钱淮山五钱|四诊：一月十三日。肩胁痛止，精神渐强，今觉鼻塞，乃卫虚感受风邪。脉缓，舌淡苔薄，治宜扶元散邪。|四方：熟地八钱淮山四钱生黄芪四钱防风二钱白术三钱当归三钱白芍三钱炙甘草一钱淡附子八分杞子三钱苦桔梗一钱|效果：服后，邪解身健，继服补剂调养。|炳按：肾虚胁痛，必串腰彻背皆痛。盖腰为肾之府、背属督脉，肾通督脉故耳。|