顾仪甫夫人，产后安饭五六日，忽大崩下，眩晕，壮热。次日得汗热解，神识不清，入夜谵语，如见鬼状，旦昼昏昏，默默不欲食。问治于予。予曰：前辈谓产后百脉皆虚，总以养正为要，余从末治。况属血脱阳微，自以和阴养阳为宜。拟方服，不效。延往诊，脉微而滑，重按有力，舌苔灰腻，脘闷，神弱，五日未更衣。予日：此痰滞困中，阳气不足以运，若在平人，亦无难治。但甫经崩下血，脉空虚。温中消克之品，恐阴不胜，或致重伤。为拟建中和阳小济，仍无大效。予绎此证本由脾阳不运，胃无火化，饮食聚而为痰，停滞中脘，乃产后实证。徒以胆怯，恐耗阴而实则阴邪泻阳。经云：有故无殒。言有病则病受药，不致有他殒也。顾忌多反足误事。爱放笔为拟一方，一剂知，二剂减，三剂霍然愈矣。|米泔浸陈茅苍术姜汁炒厚朴盐水炒陈皮六曲茯苓醋炙半夏炙草桂心紫石英谷芽煨姜|