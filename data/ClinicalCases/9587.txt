0103
关帝庙后张姓妇，五十岁。患背疽二十余日，迎余往治。但见疮口腐烂，其大如碗，臭气难近，脓水清稀，淋漓不止，日夜疼痛，饮食渐减，大便每日三、四次。余告伊曰：“此疮本非败证，因某医不分虚实，妄为攻伐，损伤真元，气血两亏，不能化毒为脓，业已犯着七恶，华佗复生，决无生理。”后闻说伊疮危时，大泻三天，周身尽肿而殁。|