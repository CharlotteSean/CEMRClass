乙酉八月三十日，王室女，二十岁。肝郁结成癥瘕，左脉沉伏如无，右脉浮弦，下焦血分闭塞极矣！此干血痨之先声也。急宜调情志，切戒怒恼，时刻能以恕字待人，则病可愈矣。治法以宣络为要。|新绛纱三钱桃仁泥三钱广郁金三钱苏子霜三钱旋复花包，三钱归横须三钱降香末三钱公丁香一钱五分煮三杯，分三次服。|九月初四日：服前药四帖，六脉沉伏如故，丝毫不起。病重则药轻，于前方内加川椒炭三钱良姜三钱。|再用化癥回生丹早晚各服一丸，服至癥瘕化尽为度，三四百丸均未可定，断不可改弦易辙也。|十月十七日：癥瘕瘀滞，服宣络温经药二十二剂，化癥回生丹四十余丸，业已见效不浅，脉亦生动，经亦畅行。药当减其制，化癥回生丹每早空心只服一丸，效则不必加，切戒生冷猪肉介属，可收全功。|新绛纱三钱丹皮五钱广郁金二钱香附三钱旋复花包，三钱归横须二钱降香末二钱广皮二钱苏子霜一钱五分煮三杯，分三次服。此方常服可全愈。|