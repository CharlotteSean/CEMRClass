冯。湿邪郁遏中焦，复夹浊积，阻结不通。寒热间日而重，舌苔黄厚带腻，烦渴脘闷，有汗不解，大便不行，邪无外泄之路。脉象左弦，右关浮大而数。少寐神烦，有热入厥阴之象。刻下当先疏邪导滞，俾得下泄乃松。|豆豉黑山栀制半夏川连枳实杏仁黄芩酒炒川朴带心翘块滑石通草赤苓莱菔子竹茹|二诊：昨日多行垢粪，刻下舌上黄灰已退，底色嫩红，此积垢去而胃阴伤也。自觉虚热烦扰，脉象软数，此阴液烁而虚火浮也。存阴即是泄热，是此病最要之义。所嫌胃口不开，胸脘气闷，滋补之剂，犹恐壅塞。兹拟养阴和胃，兼畅气机。|西洋参麦冬肉川连包扎刺孔霍石斛醋半夏白扁豆炒炒於术鸡内金炙枳壳炭生牡蛎白芍土炒柿蒂玫瑰花竹二青鲜稻根穗煎汤代水|