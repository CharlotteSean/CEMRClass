佚名|章先生。《经》云：一阴一阳结，谓之喉痹。痹者闭也，即今之喉风、乳蛾是也。一阴者，少阴也；一阳者，少阳也。厥少之火上升，风温疫疠之邪外乘，挟痰热蕴袭肺胃两经，乳蛾双发，肿红疼痛，妨于咽饮，身热畏风，有汗不解，舌质红，苔罩白，脉象濡滑而数。大便溏泄，肺邪不得外达而反移于大肠也。颇虑痰壅气逆之险症，急宜辛凉清解而化痰热，仿《经》旨火郁发之，结者散之。希高明正之。|薄荷叶八分荆介穗一钱清水豆卷四钱甜光杏二钱甜苦甘草各八分苦桔梗一钱嫩射干八分轻马勃八分连翘壳三钱京赤芍二钱象贝母三钱炙僵蚕三钱挂金灯八分鲜竹叶三十张活芦根一尺/|