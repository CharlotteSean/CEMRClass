方维卿，投剂之后，合夜甚安，至今午后呃忒又盛，下痢肛门火热滞坠，小溲热痛。脉数左尺坚硬，苔白质红。痰滞较化，故得胃中之热气暂平。而下焦之火，挟热上冲，所以肺胃之气，欲从下降而不能降，至成彼此鼓激之局。忌款未退仍在危地。|生熟白芍各一钱广皮一钱砂仁七分炒竹茹一钱滋肾丸三钱生熟木香各三分川连五分吴萸一分，川连同炒刀豆子四分，磨|二诊：宣肺气之痹，原欲行其上而下脘通降也。乃呃忒仍然不止，中脘结痹不舒，沃出痰涎，呃方暂定。下痢频频。脉数，右关沉糊。良以暑湿热三气郁阻肠胃不化，热迫于下，致湿热之气，俱结于上，胃中之阳气不通。痢证之忌象频见，敢云治乎？不得以仿附子泻心汤。|熟附子五分川连五分，姜汁炒木香五分橘皮一钱炙柿蒂四个公丁香三分赤白苓各二钱干姜五分猪苓二钱泽泻一钱五分竹茹一钱|三诊：呃逆较疏，仍然不止，下痢较爽，溲略通利。脉象稍稍有神。木邪素旺，暑湿热郁阻肠中，胃府失于通降，遂失清升浊降之常。仍在险途。|台参须八分，另煎冲川雅连四分，炒制半夏三钱刀豆子三分，磨冲茯苓四钱枳实一钱公丁香三分上瑶桂三分柿蒂二枚，三味共研细末饭丸药汤送下|按：师常云：维卿之恙，后审知其有停饮，用沉香、黑丑二味见功，此法外之法也。下方丁香、瑶桂、黑丑三味，固以酸水泛出而用，然治法之神，殆得子和氏三味者矣。|四诊：呃忒下痢俱减，神情亦略起色，脉沉略起。然脘中时仍阻塞，并有酸水泛出。良以平素所有之寒阻遏中阳，致气血鼓激，胃气逆冲。既稍有转机，不得不竭人力以希造化。|台参须六分，另煎鲜生姜一钱，洗切制半夏三钱茯苓五钱煨木香五分公丁香三分上瑶桂四分黑丑三分，后三味研细未饭丸姜汤下|五诊：呃止两日，而下痢仍然不减，腹痛溲少，糜黄甚臭。脉微数。上寒下热，而未便苦寒。姑以轻剂扩清火府。|炒红曲二钱砂仁七分猪苓二钱滑石四钱赤白苓各二钱鲜荷叶一角甘草二分广皮一钱木香五分沉香三分血珀五分，二味研细分服|六诊：胃纳稍起，小溲略通。昨药进后，其痢甚畅，旋即止住有数时之久，至晚又痢不爽。良以湿热之郁阻者，既开复痹。姑再开通。|广皮砂仁木香薏仁花槟榔赤白苓泽泻川朴香连丸药汁送炒枯赤砂糖四钱松萝茶三钱白萝卜汁半杯，冲陈关蛰七钱，上四味代茶|七诊：胃气渐开，痢亦渐疏，而时有欲痢之意。还是湿热之郁，气机不能开通。再苦辛开通。|赤白苓木猪苓木香砂仁泽泻陈皮生薏仁滑石块上瑶桂三分炒川连三分炒黄柏一钱，三味研细末米饮糊丸，药汁送下|