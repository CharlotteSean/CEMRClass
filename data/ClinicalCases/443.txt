0000
某。昨进五汁饮合犀角地黄，复入清通开窍一法，庶得神识清慧，腑道宣通，似属痰火从上而出，痰积从下而降，中宫一团之郁结，谅可得以外越。谁知得便之际，神识虽清，胸脘略痛，不及数时，病势转盛。良由所蕴之痰火邪滞，实属盘根错节，当时不过稍有出路，以后居然散而复聚，病之险重，不待言而可喻矣。姑拟一方，再观动静。|乌玄参肥知母蝉衣连翘生石膏象贝母生山栀牛蒡子薄荷山豆根犀角尖磨汁冲|二诊：既透痧点，应从痧症为主，所夹痰火积滞，亦属局内之事。盖痧本时邪，痧点即时邪之形征，内蕴之邪，多出一分，亦是外达之佳兆。服药后便虽得行，而汗出极微，所吃紧者，点虽密而细小，指着隐约皮肤之间，邪未能尽从外达，仍然化热蒸痰，无怪其神识迷糊，语狂无主，喉间痰声漉漉，脉亦不爽。其势虽定，未出险路，拟方备商。|荆芥天竺黄牛蒡子川芎象贝母薄荷嫩前胡净蝉衣犀角磨汁冲茅根桑叶|三诊：大抵温热之病，必然先气后血。入血者舌为霉黑，在气者必燥伤津液。津液被火所炼则成痰，血阴为热所灼则烦躁。始欲热从外达，使其汗解。今则渐入心营，宜于清泄。治法：犀角与石膏同用，可以从营分而达。然营血乃心肝主藏，热邪深入，不入于肝，即入于心，入心则昏闭不免，入肝则痉厥立至。是势虽未甚，而入夜四肢有搦搐之象，稍微有谵■之语，自气走血，传肝过心，微露圭角。不得不预为之计，得免昏痉为幸。|磨犀尖冲知母豆豉象川贝牛蒡子鲜生地郁金杏仁益元散包竹茹芦根竹叶心|