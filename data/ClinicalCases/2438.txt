0000
高某，年二十余，患干霍乱。欲吐不吐，欲泻不泻，心腹绞痛，汤药不能入，挥霍扰乱，胀闷欲死，脉沉伏。急令炒盐煎汤，探吐宿食痰涎碗许，遂泻。旋即进姜盐汤，缓缓饮之，胃可纳受，病稍定，续以理中汤加藿香、陈皮，一剂而安。|制姜盐汤法：以盐半两，生姜一大块，切开，以盐夹入，纸裹麻扎，火煨极熟，去纸，切片煎汤，缓缓与服，为治干霍乱之神方也。但总宜先以盐汤探吐，后进此汤，方能受纳。|干霍乱与湿霍乱其证不同，治能疏活中州，则病愈矣。寿山|