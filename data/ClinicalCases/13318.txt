重庆崔某之子，年八岁，病水气，一身尽肿，腹大如鼓，腿部光泽明亮，面肿色夭，眼似半闭，已不止目下如卧蚕形而已，喘逆不食，病已严重，其母引至我处诊治。问前是服中药抑服西药，答服中药多，似效不效，住某医院月余，曾放水一次，乍松快，续仍肿胀如旧。寸口脉部为肿胀所掩，隐约沉晦，不大明显，殊费周折。拟五苓散加减，方用：苡仁四钱，泽泻、猪苓各三钱，云苓六钱，官桂五分（细末冲服），厚朴一钱五分，大腹皮、木防己、青木香各三钱。一星期平平。复诊，略显热形，虽诸有水者当以温药化之，而郁久化热，温化清化，所当审度权衡，前方去官桂、大腹皮加陈皮一钱五分，厚朴加为二钱，六剂，小便渐利，肿胀略消。又复诊，前方去防己、木香加莱菔子六钱，葶苈子三钱（研），二丑米一钱（头末去壳吞服）。三剂，未泻，复进三剂，大小便均畅，肿胀消半，前方去二丑，再进二剂，肿胀消十之八，病已向愈。前方并去葶苈、莱菔，嘱守服四剂，再商调摄。讵病孩之母，因事渡江，该孩在家思母，啼哭半日，自是病复发，肿胀突作，几与前■。越月来诊，深为诧异，询知前情，于前方中仍加莱菔子四钱，再加郁李仁一钱五分，酸枣仁三钱三剂，肿胀大消，六剂，消尽。后以香砂六君子加减调摄收功。治水气病，不可姑息，亦不可鲁莽轻忽。|