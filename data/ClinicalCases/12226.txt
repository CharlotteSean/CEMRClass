王君，年二十岁。|病名：烂喉■痧。|原因：新婚之后，阴液早伤，适因喉疫盛行，遂传染而甚重。|症候：■痧虽布，壮热不退，烦躁不寐，汤饮难咽。|诊断：延余诊治，病已七天，切脉弦洪而数，舌鲜红起刺。余曰：此温疫之邪，化火入营，劫津伤阴，内风欲动，势将痰涌气喘，危在旦夕间矣。|疗法：急投犀角地黄汤，清营解毒为君，竹叶石膏汤，清气达邪为臣，佐以金汁珠黄散，清喉制腐，使以竹沥，清润涤痰。|处方：磨犀粉五分赤芍二钱青竹叶三十片金银花三钱鲜生地八钱丹皮二钱生石膏八钱，研细青连翘三钱金汁二两，分冲淡竹沥一两，分冲珠黄散珠黄琥珀各七分西黄五分西瓜霜一钱药汤调下。|先用活水芦笋二两同生石膏煎汤代水。|效果：叠进二剂，诸症大减，调理数日而痊。|廉按：丁君案后自注云：行道数十年，诊治烂喉■痧，不下万余人，方不外汗清下三法。其汗法约有四方：一为解肌透痧汤，荆芥穗钱半、净蝉衣八分、嫩射干一钱、生甘草五分、粉葛根二钱、炒牛蒡二钱、轻马勃八分、苦桔梗一钱、前胡钱半、连翘壳二钱、炙僵蚕三钱、淡豆豉三钱、鲜竹茹二钱、紫背净萍三钱。如呕恶甚，舌白腻，加玉枢丹四分冲服。专治痧麻初起，恶寒发热，咽喉肿痛，妨碍咽饮，遍体痠痛，烦闷泛恶等症（痧麻见咳嗽为轻，无咳嗽为重）。二为加减麻杏甘膏汤，净麻黄四分、生石膏四钱、象贝母三钱、鲜竹叶三十张、光杏仁三钱、射干八分、炙僵蚕三钱、白萝卜汁一两、生甘草六分、连翘壳二钱、薄荷叶一钱、京元参钱半。专治痧麻不透，憎寒发热，咽喉肿痛，或内关白腐，或咳嗽气逆之重症。三为加减升麻葛根汤，川升麻五分、生甘草五分、连翘壳二钱、炙僵蚕三钱、粉葛根钱半、苦桔梗一钱、金银花三钱、鲜荷叶一角、薄荷叶八分、京赤芍二钱、净蝉衣八分、萝卜缨三钱。专治痧麻虽布，而头面鼻独无，身热泄泻，咽痛不腐之症。四为败毒汤，荆芥穗钱半、薄荷叶一钱、连翘壳三钱、生蒲黄三钱、生石膏四钱、炒牛蒡二钱、象贝母三钱、益母草三钱、生甘草六分、京赤芍三钱、炙僵蚕三钱、板蓝根钱半。如大便泄泻，去牛蒡、石膏，加葛根、黄芩、黄连。专治痧麻未曾透足，项颈结成痧毒，肿硬疼痛，身热无汗之症。其清法亦有四：一为加减黑膏汤，淡豆豉三钱、薄荷叶八分、连翘壳三钱、炙僵蚕三钱、鲜生地四钱、生石膏四钱、京赤芍二钱、净蝉衣八分、鲜石斛四钱、生甘草六分、象贝母三钱、浮萍草三钱、鲜竹叶三十张、茅芦根各一两，专治疫邪不达，消烁阴液，痧麻布而不透，发热无汗，咽喉肿红，焮痛白腐，口渴烦躁，舌红绛起刺，或舌黑糙无津之重症。二为凉营清气汤，犀角尖五分磨冲、鲜石斛八钱、黑山栀二钱、牡丹皮二钱、鲜生地八钱、薄荷叶八分、川雅连五分、京赤芍二钱、京元参三钱、生石膏八钱、生甘草八分、连翘壳三钱、鲜竹叶三十张、茅芦根各一两，金汁一两冲服。如痰多，加竹沥一两冲服，珠黄散每日服二分。专治痧麻虽布，壮热烦躁，渴欲冷饮，甚则谵语妄言，咽喉肿痛腐烂，脉洪数，舌红绛，或黑糙无津之重症。三为加减滋阴清肺汤，鲜生地六钱、细木通八分、薄荷叶八分、金银花三钱、京元参三钱、川雅连五分、冬桑叶三十张、连翘壳三钱、鲜石斛四钱、甘中黄八分、川贝母三钱、鲜竹叶三十张、活芦根一两去节。如便闭，加生川军三钱，开水泡，绞汁冲服。专治疫喉白喉，内外腐烂，身热苔黄，或舌质红绛，不可发表之症。四为加减竹叶石膏汤，。青竹叶三十张、桑叶皮各钱半、金银花三钱、鲜苇茎一两去节、生石膏六钱、光杏仁三钱、连翘壳三钱、白萝卜汁一两、生甘草六分、象贝母三钱、冬瓜子四钱。专治麻痧之后有汗，身热不退，口干欲饮，或咽痛蒂坠，咳嗽痰多等症。其下法亦有四：或单用生川军汁苦寒直泻；或并用硝、黄、减苦达下；或兼用凉膈散，发表攻里，肃清三焦之邪热；或重用陈金汁，以浊泄浊，且有防腐止烂之效能。究其来历，大都从陈氏疫痧草、夏氏疫喉浅说、曹氏喉痧正的三书脱化而出，已扼喉痧症治之大要矣。/|