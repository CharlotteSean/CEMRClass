0004
陈男。心火肝阳上升，痰热又阻阳明不化，阻仄水火之交通。心烦不寐，头目或眩痛，食少胃呆，舌苔糙白满布，脉弦滑鼓指。一派痰火见端，当清营泄化。|龙胆草一钱五分，酒炒大麦冬二钱远志肉一钱五分黑山栀二钱竹沥半夏一钱五分炒枳实一钱五分川贝母二钱云苓神各二钱上川连三分，猪胆汁炒上肉桂一分五厘，去皮切炒竹茹一钱五分|二诊：进清苦泄化、引火下行，日间虽能安枕片时，而入夜仍火升烦扰，耳轰肉■，小溲浑赤，脉弦滑，沉分数，舌苔前畔就化。心阳肝火上升，痰热阻仄阳明不化也。|龙胆草一钱五分，酒炒大麦冬三钱云苓神各三钱黑山栀二钱上川连五分，猪胆汁炒炒枳实一钱五分竹沥半夏一钱五分远志肉一钱五分紫贝齿五钱，先煎煅龙齿五钱，先煎炒竹茹一钱五分青果三个，打|三诊：用十味温胆汤加龙胆草，苦以泄肝，加川连苦以泻心。心火肝阳交亢于上者，已具降化之机，夜寐固就酣，舌苔之满腻亦大化，头部筋掣亦松，左脉仍有弦滑意，腑通未爽，余焰未尽可知。|龙胆草一钱五分，酒炒大麦冬三钱云苓神各三钱郁李仁四钱川贝母一钱五分黑山栀三钱炒枳实一钱五分竹沥半夏一钱五分紫贝齿五钱，先煎远志肉一钱五分炒竹茹一钱五分灯芯十茎，朱染|四诊：迭进苦以折之一法，大腑畅通数次，头部之浮阳亦潜，舌苔之满腻已化，惟夜寐又复不酣，左脉仍弦滑。火在上而痰居中，其水无以上升，水不升而火不降也。|生石决一两，先煎大麦冬三钱生熟枣仁各二钱远志肉一钱五分川贝母一钱五分竹沥半夏一钱五分云苓神各二钱煅龙齿五钱，先煎紫贝齿五钱，先煎炒枳实一钱五分炒竹茹一钱五分|五诊：迭进苦以折之、清以降之，头部之浮阳已清，舌苔之满腻亦化之将尽，痰出颇多，胃纳未复，夜分尚少寐，脉弦滑渐平。痰火初化，心肾之强未充之候。|南沙参三钱煅龙齿五钱，先煎远志肉一钱五分川贝母一钱五分炒枣仁四钱炒枳实一钱五分云神四钱竹沥半夏一钱五分大丹参一钱五分大麦冬一钱五分，朱染炒竹茹一钱五分|