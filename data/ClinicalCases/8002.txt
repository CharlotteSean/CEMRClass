0006
周，民国路，喉痒咳呛不爽，痰中带红，胸宇闷痛，喉舌干燥，唇吻绛赤，腰背酸胀，脉弦数。肾亏肺伤，殊防痨怯，慎旃切切。|仙鹤草三钱海蛤粉包，三钱南沙参三钱旱莲草三钱丹参二钱藕节四钱炒茜根钱半川石斛三钱十大功劳二钱丝瓜络三钱紫菀钱半枇杷叶去毛布包，三钱|二诊？痰红稍有未净，咳呛较减未休，胸膺痛，腰背酸胀，脉濡滑而弦。肾亏肺伤，仍守原意，而防劳怯。|仙鹤草三钱丹参二钱紫菀钱半炒茜根钱半炒续断二钱款冬花炙，钱半海蛤粉三钱生苡仁四钱藕节四钱金钗斛三钱丝瓜络三钱十大功劳二钱琼玉膏冲，四钱|三诊：痰红已净，胸膺暨右胠引痛较瘥，咳呛未辍，腰膂作酸，脉濡滑而弦。肾亏肺伤，防入劳怯，仍从金水二脏治。|海蛤粉三钱仙鹤草三钱紫菀钱半金钗斛三钱丹参二钱款冬花炙，钱半潼沙苑三钱野料豆三钱十大功劳二钱炒续断二钱冬青子三钱琼玉膏冲，四钱|