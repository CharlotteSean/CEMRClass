江女。左乳结核年余，或大或小，或作痛，幸推之可移，非乳岩也；脉弦数而滑，舌红无苔。肝家气火郁结，与阳明宿痰相薄而来。势无速效，先当清肝化坚。|当归二钱赤白芍各二钱全瓜蒌六钱白蒺藜四钱大贝母三钱川郁金二钱生牡蛎六钱，先煎金香附二钱细青皮一钱夏枯草三钱金橘叶卅片|丸方：清肝化痰，以消结核。|大生地四两柴胡六钱当归二两赤白芍各二两陈橘核三两白蒺藜三两大贝母三两全瓜蒌六两蒲公英三两黑山栀一两五钱牡蛎四两炙甘草五钱金香附一两五钱金橘叶一两五钱|上为末，夏枯草四两，煎汤泛丸。每服三钱，开水下。|另：龙泉粉二钱金香附五钱大贝母一两山慈菇一两|上味研取细末，加麝香五分，和匀，用醋加蜜水调敷。/|