杨姓妇人，感冒时邪，适当经到，去血甚多，血没于初，七日服他医之药，自顶至足，大汗淋漓，神昏谵语，直视摇头，肉■筋惕。予按：经水当期而到，因客热动血，大损其荣，与不当期而到，及方到而忽止。列于血室条者，大有间别。其客邪混于三焦者，固已随血而去，乃因荣液亏虚，阴阳未复，此时若给以浆粥，兼进和荣养血之剂，一二日可愈，医者不察，仍用时邪通套之剂，以致汗出不止，复伤其卫。《内经》谓“血夺忌汗”之是矣，乃投以枣仁三钱，佐以麦冬、五味、远志、归、地之品，二服人事俱清，■惕皆止。询其年三十六岁，幸体强血富，而茯效耳。|