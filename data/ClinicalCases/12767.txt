0601
愚孙，年九岁，于正月下旬感冒风寒，两三日间，表里俱觉发热，诊其脉象洪实，舌苔白厚，问其大便两日未行，小便色黄，知其外感之实热，已入阳明之府。为疏方：生石膏二两，知母六钱，连翘三钱，薄荷叶钱半，甘草二钱。|晚六点时煎汤两茶盅，分两次服下，翌晨热退强半。因有事他出，临行嘱煎渣与服，阅四日来信言，仍不愈。按原方又服一剂，亦不见轻。斯时头面皆肿，愚遂进城往视，见其头面肿甚剧，脉象之热较前又盛，舌苔中心已黄，大便三日未行。为疏方：生石膏四两，玄参一两，连翘三钱，银花三钱，甘草三钱，煎汤三茶盅，又将西药阿斯匹林三分，融化汤中，分三次温服下。头面周身微汗，热退肿消，继服清火养阴之剂两剂，以善其后。|