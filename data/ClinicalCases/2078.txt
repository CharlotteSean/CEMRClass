丁亥十月初八日，德氏，七十三岁。七旬以外之老人滞下红白积，业已一月有余，六脉洪大滑数，而且歇止，乃痢疾之大忌，舌苔老黄，积滞未清，腹痛当脐。医者一味收补，置积滞于不问，邪无出路，焉得收功。势已重大之极，勉与化滞，兼与温通下焦。|姜半夏五钱白芍炒，三钱焦神曲三钱杏仁泥三钱黄芩炒，二钱真山连一钱五分广木香三钱槟榔二钱广木炭三钱川椒炭三钱归须二钱乌梅肉三钱公丁香一钱五分红曲二钱煮四小茶杯，日三夜一，分四次服。|初十日：滞下本系积滞暑湿之实症，前医一味呆补，希图止泻，不知邪无出路，如何能止？腹痛已减，议且减其制。|姜半夏三钱白芍炒，一钱五分槟榔剪一钱苍术炭一钱黄芩炒，一钱五分广皮炭二钱广木香一钱山连炒，一钱乌梅肉二钱川椒炭一钱五分红曲一钱煮三杯，分早中晚三次服。|