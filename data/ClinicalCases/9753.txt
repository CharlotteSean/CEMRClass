正月二十二日，凡不乳妇人害乳，名曰“干奶子”。初起结核如棋子，渐大如鸡蛋，有名曰“乳癖、乳栗、乳节”，乳患之名有十余种，但外科重在消散。然乳生此证，皆因肝火太旺，气血凝滞而成。先宜疏肝解郁消核，不至破烂，方为正治法门。今右乳周围漫肿，乳头下而及近胸近■肢处已破烂，五、六块淌水，疮口努肉翻出，其漫肿坚硬如石，乳头缩入不见，大非所宜。况乳头属足厥阴肝，乳房属足阳明胃。《经》言：妇人之乳，男子之肾，皆性命之根也。奈何远道而来，不得不代为拟方，以疏肝解郁为法。|银花一两公英一两熟附片一钱天花粉木通通草柴胡茯苓栀子仁白芥子鲜橘叶三十片，如无橘叶用青皮|元寿丹。|龟盖一个，烧存性，研末蜜丸。|三肾膏。|鲜忍冬藤五斤蒲公英五斤夏枯草五斤|煮取汁，白蜜收膏。|早起，服三肾膏三钱；午后，服煎方二次；睡时，服元寿丹三钱。|二十三日，二十日纳薄物，睡倒不能起坐，破处淌黄水，乳不知痛，舌中作痛而干燥难忍，疮口五处翻出，若不知痛，乳岩必成，神仙无法。|二十四日，右乳中忽作大痛，重坠难忍，一刻不得宁，下午近胸处破头，淌粘黄水，夜间痛止安眠。按：乳有十二穰，今已窜七穰。如十二穰概行窜到，坚硬如石不软，即是乳岩也。|服药照前。|二十五日，右眼红肿羞明，浑身四肢发出鲜红脓窠，稠密痒极难忍，乳中不痛，自觉重坠稍松去一二分，饮食加增矣。遂将原方减半。|银花五钱公英五钱附子五分花粉木通通草柴胡茯苓山栀白芥子鲜金橘叶|二十六日，舌上灰黄厚苔退清，乳亦不痛，精神渐能振作，饮食又能加添。|服药照前。|二十七日，乳头伸出，疮口努肉平复，能起床行走，自觉乳之重坠又松，上面未窜之五穰，可以不至再窜而破烂矣。|二十八日至三十日，眼赤渐退，饮食眠睡如常，乳之上面漫肿坚硬处，似乎有些松动，乳之左右及下面，仍坚硬如石，毫无消动，破处时流黄水，惟乳按之不痛耳。|服膏丸照前。|三月初一日，饮食、眠睡皆如平昔，惟乳之破烂，只流黄水而毫无痛苦，添方易服。|鲜银花藤生嫩黄芪潞党参真于术茜草白芥子全当归|膏丸照服。|初二日至初五日，乳上坚硬渐消，疮口溃烂处，粘水渐干，只有一处淌水。|初六日至初十日，疮口全行收功，乳之左右上下，坚硬如石，已消软一半，无庸贴膏药。回忆如此险证，不过两旬，竟能转危为安，真属万幸。十一日回府，煎药即行停止，其丸药、膏滋药，吃至乳中核消再停。至遍身脓窠，热毒尽自愈，不必医治也。|