0006
潘。病邪留恋入络，左胁结瘕，时或撑及上脘则气迫，脘窒不得舒畅，纳谷更甚。时有寒热，近乎疟状，而多盗汗，足底掣痛，则三阴之经气亦亏矣。邪郁肝脾之络，上则窒及脾胃之气；下则耗及肝肾之阴，恐其脏气内窒，渐成腹满之候。脉象虚细带数。拟先用疏络泄邪，宣通气结之法。|桂枝白芍酒炒生鳖甲左牡蛎归尾延胡醋炒金铃子酒炒青蒿丹皮炒丹参白薇小青皮醋炒旋复花炙鸡金茅根肉生姜同打|二诊：病邪留于阴络。胁满痞闷，晚热如疟，脉象细数左弦。阴弱脾虚，邪机交阻。推其病变所及，则肝伤者营损而热重；脾伤者气窒而胀增。温燥则虑其伤阴，滋补又虞其滞气。舌色偏红少苔，阴伤热恋。仍以前方，参入养阴泄邪之意。须得邪机外转，乃为松象。|生鳖甲全当归白芍土炒桃仁泥桂枝丹皮酒炒广木香川郁金醋炒小青皮醋炒北沙参大腹皮苏梗茅根肉生姜同打|另：鳖甲煎丸空心开水送下。|