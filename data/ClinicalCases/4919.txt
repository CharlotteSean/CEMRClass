0002
王仲奇周童。白克路，六月初四日。大便溏泻，体育不长，是素来饮食失节，伤其脾胃，日来因感时气及饮料失洁，又患肠鸣濡泻，腹乍痛，有微热。应以和中分利，先清其标。    洗腹皮二钱白豆蔻六分厚朴花一钱佩兰三钱藿香八分陈枳壳炒，钱半陈六神曲炒，三钱新会皮钱半通草一钱茯苓三钱    二诊：六月初七日，时行湿邪，腹痛、肠鸣、濡泻见愈，脾元健运向来委顿，体育不长，大便溏泻，近来尚一日两起，脉濡弦。据云口腔内时有白疮。仍以调中运脾，分泌清浊。    于术炒，一钱茯苓三钱益智仁八分青防风炙黑，一钱鸡内金炙，二钱干蟾皮炙，八分陈六神曲炒，三钱蒲公英三钱佩兰二钱宣木瓜二钱使君子肉钱半荷叶米炒，三钱    三诊：六月十八日，小肠分泌清浊，为受盛化物之府，大便一日两起或一起，已较前稍硬，似病机稍愈，脾元略健。脉濡弦。如能节食慎啖，亦可渐见充长。    于术炒，一钱茯苓三钱益智仁八分青防风炙，一钱杭白芍炒，二钱佩兰三钱鸡内金炙，二钱干蟾皮炙，一钱肉果煨，八分宣木瓜一钱陈六神曲炒，三钱陈大麦炒杵去粗皮，三钱使君子肉钱半    四诊：七月十一日，形色稍强，脾元略健，清浊分泌渐复常度，便溏转硬，纳食较增，惟腹笥偶有微痛。再以健运脾元，以利气机。    于术炒，一钱杭白芍炒，二钱青防风炙，一钱陈六神曲炒，三钱鸡内金炙，二钱肉果煨，八    分缩砂仁八分广皮钱半佩兰三钱茯苓三钱益智仁八分使君子肉钱半石榴根皮四分    五诊：七月廿二日，腹痛获愈，便溏转实，纳食较增，形色稍强。再拟原意制丸，健脾胃，充肌肤。    于术炒，一两鸡内金炙，二两白芍炒，两半青防风炙，六钱宣木瓜六钱陈六神曲炒，二两使君子肉两半南瓜子炒，两半石榴皮三钱益智仁六钱蒲公英两半陈大麦炒去粗皮，两半    上药研细末，米饮法丸，每早开水送下三二钱。|