张辛甫内子，妊娠四月。肠风内痔下血如注，肢体倦怠，神气困惫，纳谷不香，喉间秽浊之气冲触口鼻。此肝脾下降，金气失调，以致水府之气不清，腐臭之气上犯。正所谓清阳不升，浊阴不降故也。其原总由血病累气。当先治血，加升清调金之品，仍是治风先治血之|旨。|何首乌蛤粉炒阿胶炙芪乌梅炭赤石脂牡蛎生白芍地榆炭茯苓醋炒柴胡荷叶灰黄土和百劳水煎|方三服，下血愈，食香，神完。惟口中秽浊之气未除，易方数服愈。|前方去赤石脂、地榆炭、荷叶灰，加入泽兰、紫苏、砂仁、大麦糖，荷叶盖煎。|