抱灵居士|瞿妇，产后三日，饱胀，胸痛，恶露净，半月无事。或临风感寒，心胸大痛，肩背胀痛，恶风，抓床扒席，以灯火炙之，谵语。或为瘀血冲心，用楂核、干漆、桃仁、红花、蒲黄、五灵脂之类，反剧，作呕不食。予视脉浮迟微弦，此本风寒发痼疾，火逆谵语，破血伤正气也。以桂枝汤加荆、防、半、苓、泽兰一剂，呕涎痰，人事清；又以香苏散加泽兰、元胡、肉桂、半夏、荆芥、姜、枣一剂，呕止，调理而愈。|