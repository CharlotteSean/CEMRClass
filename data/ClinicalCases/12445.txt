吾同道某，始起吐泻，服理中汤而止。惟舌绛遍体气窜攻痛，背脊两旁痛更甚，抽掣项后作强，正在太阳之脉，服桂枝法无效。后窜至胁，舌绛口糜，服祛风平肝，养血通络，少效。后窜入牙龈颊车，项侧极痛，牙关拘掣不利，燥而不烦，精神疲倦，症颇危险。即服人参、归身、萸肉、白芍、龟板、熟地、阿胶、麦冬、石斛、女贞等滋阴之品，渐渐痛止。余语之曰：医无成法，此等症医书皆未经见，若作骨槽风治之，危矣。|