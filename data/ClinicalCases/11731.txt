0500
赵章吉，乙丑喉痧后，右耳后胀起有形。疡科谓其结毒，敷贴不减，转就西医，治经数旬。且有遗精，泄后耳胀加剧，易于忿怒。延余调治。阴虚火炎，与知、柏、龙胆、牡蛎、决明、丹栀、夏枯、钩勾、车前、元参、大贝母、郁金、白芍、绿萼梅。又查耳为坎卦，嘱服滋阴八味丸，甚合。交冬为制丸方，服之耳后胀垒即平。案云：喉痧之后，右耳后胀，遗精之后，其胀加剧，甚或左耳亦肿。脉左弦数，阴虚火旺，风火上升，痰浊入络。当以育阴潜阳，止遗涤痰软坚为法。大生地八两归身二两鳔胶六两山药四两川楝三两龟胶三两丹皮二两首乌四两阿胶三两茯神二两黄柏二两滁菊二两白芍三两石莲二两川贝母一两牡蛎五两天冬二两芡实三两石决明四两夏枯草三两狗脊三两西洋参二两车前子二两，研末。猪脊髓十两蒸，桑椹膏八两，糊丸桐子大，晒。早晚各服四钱。愈。|