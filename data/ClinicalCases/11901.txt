0501
鼻衄盛发，成流不止者已三日，面赤，足冷至膝，脉数、寸关尤甚。血去过多，心荡神驰。阴亏内热之体，厥阳化火上逆，扰动脉络，血行清道，从高灌注而下，非若吐红之易定。血有几何，岂堪如此长流。拟仿志火升腾治例，用凉血滋降法。|犀角七分炒女贞子一钱五分黄连五分熟地六钱青铅一枚炙龟板一两旱莲草一钱煨磁石五钱阿胶一钱五分，蛤粉拌炒盐水炒牛膝一钱五分|诒按：此证甚险，用药尚称得力。方中当加童便冲入。|再诊：鼻衄虽止，而面色唇口■白；虚阳虽降，而额汗心悸畏明。脉虚而数，舌光而颤。气乏血涵，血无气护，阴阳有离脱之象，气血有涣散之险。急进双补法，庶几有所依附，再佐咸降酸收以摄之。|人参一钱天冬一钱五分炒枣仁三钱秋石二分，烊入熟地一两枸杞炭三钱白芍一钱五分阿胶一钱五分茯神三钱大枣二枚|