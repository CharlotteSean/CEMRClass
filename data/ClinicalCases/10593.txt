0300
孙右，汉口，六月廿二日。冲为血海，女子系胞即系于此。结褵十一载，未尝孕育，经事缠绵日多，少腹胀坠，或一月而两至，头脑眩晕，脉来弦涩。恐崩漏之渐，治以镇摄。|龟版炙枯黄先煎，六钱石决明煅先煎，四钱续断炒，二钱白蒺藜三钱金钗斛二钱条芩酒炒，一钱二分白芍酒炒，二钱贯众炒，钱半海桐皮三钱凌霄花二钱山茶花两朵红月季花三朵红鸡冠花一钱二分|二诊：七月初六日。胞脉为病，经事缠绵日多，前以镇摄即止，睡眠亦颇安逸；惟头眩，目珠胀，少腹时仍作坠，肌肤中隐有青黄色。仍守原意，参用调营，为防崩漏。|紫贝齿煅先煎，三钱石决明煅先煎，四钱龟版炙焦黄先煎，六钱条芩酒炒，一钱二分当归头炒，三钱杭白芍炒，二钱金钗斛三钱续断炒，二钱白蒺藜三钱卷柏炒，钱半地榆炒，三钱红鸡冠花钱半|三诊：七月十一日。经水适来，少腹酸胀作坠，往常来甚夥而淋沥日多，胞脉为病，冲海失摄；头眩目珠胀，冲海通脑海故也；肌肤及面容色黄，则血虚之过。|左牡蛎煅先煎，三钱石决明煅先煎，四钱龟版炙焦黄先煎，六钱禹余粮制先煎，三钱白蒺藜三钱白芍炒，三钱续断炒，二钱地榆炒二钱卷柏炒，钱半阿胶珠二钱条芩酒炒，钱半甘甘枸杞炒，二钱红鸡冠花一钱二分|四诊：七月廿七日。上月经行颇爽，少腹痛瘥，惟既净以后复见淋沥少许始已，头眩、目珠胀向安，形色亦稍充旺，脉濡滑。仍以调营，固奇恒之府可也。|紫贝齿煅先煎，三钱石决明煅先煎，四钱龟版炙焦黄先煎，六钱青防风炙，一钱淮耆二钱续断炒，二钱白蒺藜三钱白芍炒，二钱地榆炒，三钱卷柏炒，钱半条芩酒炒，一钱红鸡冠花一钱二分山茶花三朵/|