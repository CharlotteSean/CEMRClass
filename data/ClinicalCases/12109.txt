乙丑二月初二日，朱。右脉洪数有力，金实无声，麻杏石甘汤证也。奈已为前医发汗，麻黄未便再用，议清音汤加石、杏。|半夏六钱苦桔梗六钱石膏六钱杏仁粉五钱苇根五钱生甘草二钱水五杯，煮成二杯，渣再煮一杯，分三次服。|初三日：肺藏本热，为外风所搏，实而无声，究系麻杏石甘之法为速。|生石膏一两麻黄去节，五钱炙甘草三钱杏仁泥六钱半夏五钱|初四日：右脉之洪数有力者已减其半，而音亦渐开，仍用麻杏石甘加半夏一帖。|生麻黄去节净，三钱生石膏一两杏仁霜七钱姜半夏七钱炙甘草三钱甘澜水八碗，煮成三碗，分三次服。以后病减者减其制。|乙酉正月廿九日，沈，二十岁。六脉弦细如丝，阳微极矣。咳嗽便溏，纳食不旺，由上焦损及中焦。所以致损之由，初因遗精，继因秋伤于湿，冬必咳嗽，外邪未清，骤然用补，使邪无出路，致咳嗽不已。古谓病有三虚一实者，先治其实，后治其虚。现在喉哑治实，先与开提肺气；治虚与诸虚不足之小建中汤。|苦桔梗四钱云苓块五钱杏仁泥二钱姜半夏四钱生薏仁五钱生甘草二钱煮二杯，分二次服。|二月初六日：六脉弦细之极，阴阳俱损，急须用补，以外感未净，喉音未清，暂与理肺，二帖后再诊。|茯苓块四钱苦桔梗二钱生甘草三钱甜杏仁四钱冰糖四钱鲜芦根四钱姜半夏三钱煮三小杯，分三次服。/|