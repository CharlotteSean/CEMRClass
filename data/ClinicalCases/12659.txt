曾治一武童患痢，寒热往来，默默不欲食，下痢赤白兼绿冻，其粪内带青水。来寓求药，予乃与小柴胡汤去黄芩，以治少阳之经证。以芪、术、砂、半、姜、附以温太阴脾经之脏寒。四剂而全愈。予曰：“凡不能食皆为噤口，皆因不知分经辨证之故耳。此证寒热往来不欲食，是少阳之表症也。绿冻者，少阳之本色也。少阳属甲木，主东方青色。清水为鹜溏，是太阴之里寒也。阴阳表里，懵然不识，求其不杀人者几希耳。”|