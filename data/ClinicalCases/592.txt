一书，明是统论六气病及一切时令气交诸急性病之专书，学人不得其门而入，则已耳。倘得入其门，方知温病热病，乃是最浅近之病，为拟方曰：竹叶石膏汤加生地、麦冬、蒌根。服之不解，反愦愦心中懊■，反覆颠倒，作栀子豉汤、白虎汤合用，懊■稍解，依方再服一剂，懊■不作，但热度益高，谵语闷瞀，与竹叶石膏汤加黄连、黄芩、蒌根、生地、生白芍。第五日，仍用竹叶石膏汤加连翘、知母。第六日用大黄黄连泻心汤合白虎汤。至七日，恶寒齿震而战慄，愚曰：此战汗将作之候也。与大黄黄连泻心汤加石膏、竹叶、柴胡、桔梗、枳壳、甘草，嘱曰：战汗将作矣。战汗一事，乃是大病出险得生最大关头，其发作时，将息之手续，皆病家事，非医之理，将息合法则生，不合法则死。然医不可不先将战汗发作之情形，与夫将息之重要法，向病家详告之。大凡战汗将作时，先发寒战，寒战止后乃发热，热度极高时乃出汗，出汗就是出病，当出汗时，有如雨注者，有如泉涌者，慎毋揭被掀衣，迎凉取冷，听其汗自出，热自退，待到自由热退汗止，其病即愈。倘医不先将战汗情形及临时吉凶关系向病家详细说明，病家无知，往往临时生惧，乱动手续，致使战汗回转，误了生命，虽是病家自误，医有不先向病家说明之过，亦不能辞其咎也。病家须知战汗之发作有重轻，轻的寒战发热便可出汗，重的寒战齿震大作，手足厥冷，头晕目盲耳聋心烦乱，一小时顷，然后发热，始而小热，既而大热，热之极者，如蒸汽，如燔炭，然后出大汗，大汗出后病必全愈。此事必要病家先能知晓，一见身发寒战，便要覆被而卧，不可乱服汤药，亦不可乱施任何手术，只可静待发热，静待出汗，其汗出虽多，热未退不可止，叶出虽涌，热未退不可止。不可止者，不可以揭被掀衣迎凉取冷之手续止其汗也，必俟其自由热汗退止，乃为万安无患。大病既愈，身虽衰弱，不足虑也。糜粥自养，静待健全可也。病家谨遵愚言。果得战汗如水流漓，约一刻，又濈然微汗两小时，热乃退，汗乃止，又得大便通利，腰腹爽快，胸胁宽舒，食量大增而愈。或问仲景桂枝汤将息曰：温覆令一时许，遍身■■微似有汗者益佳，不可令如水流漓，病必不除。玩此可知仲圣明训，只许微似有汗，不可令如水流漓。又言病必不除者，盖言若令如水流漓，病必不除也。今云得战汗如水流漓，是违反仲景明训也，病必不愈不能免矣。而曰势乃退，汗乃止，诸病除尽，食量大增而愈，此令吾侪所不敢信也。假令如水流漓诸病除尽之说可信，则病必不除之说不可信。若如水流漓病必不除之说可信，则诸病除尽之说不可信。斯二者，必居一于此矣。愚曰：皆当信也。读医圣书，当合全体而审别之，不可执一说以概其余。愚寝馈于医圣书数十年矣，既咀其精微于文字之中，复索其神理于文字之外，而后知仲圣之出汗法有十法，曰发汗法、复汗法、小汗法、衄以代汗法、散以达汗法、自汗法、利小便以代汗法、生津助汗法、阴阳自和法。夫发汗法者，风寒之邪初入人身，邪在皮毛，尚未入筋骨，用桂枝汤、麻黄汤，覆被发其汗，假其汗出表之力，以驱逐初入皮表之邪离皮表而去。其法以皮表之邪离开皮表为目的，当遍身■■微似有汗之时，皮表之邪已经去尽，故当缓松被盖，不可令如水流漓也。夫战汗法者，邪入人身日久，病久则传行于筋骨之内，复由筋骨之内传行于肌肉皮肤之间，化为温热，其病由筋骨以至皮毛，皆为热邪所充盈，其病出表之时，由内达外，从阴出阳，故必先寒慄，战慄之极，然后发热，大热蒸蒸，然后出汗。先出皮毛之汗，以驱皮毛之邪；继出肌肉之汗，以驱肌肉之邪；末出筋骨之汗，以驱筋骨之邪。故必听其如水流漓，大邪尽出，而病乃愈也。是故温病、热病、暑病、霍乱病乃诸气交病、急性传染病，皆以战汗法除其病，其汗皆必如水流漓，皆必俟其热自退、汗自止，邪乃尽出，病乃尽愈。若热未退、汗未止，而掀被以止其汗，小则病不愈，大则立变危险。若夫仲圣十汗法，义精法密，非此短|