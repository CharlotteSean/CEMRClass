丁女。温邪一候，热逼营分，经事先期，壮热烦扰，无汗气粗，谵妄作恶，舌苔砂黄，尖边干绛，脉小数不应指，两寸不了了。有化燥及厥闭之虑，亟为清营达邪。|鲜生地一两柴胡梢一钱香白薇四钱川郁金二钱青蒿二钱黑山栀三钱粉丹皮三钱佩兰二钱益元散五钱，包炒竹茹一钱五分鲜藕二两，切|二诊：昨用清营达邪，神识更迷昧不楚，谵妄喃喃，少腹仍拒按，五心烦扰呕恶，舌质红绛，苔黄根灰，两脉虽数，而久取至数俱不了了。可见阏滞结于下焦，邪热陷入营分，渐传心包，势将生风，而成痉厥。姑以犀角地黄法挽之。|乌犀角八分，先煎香白薇四钱川郁金二钱粉丹皮三钱鲜生地一两，切大杏仁三钱京赤芍二钱连翘心三钱炒竹茹一钱五分鲜藕二两，切|另：至宝丹一粒，化服。|三诊：昨进犀角地黄汤法，泄其营分之邪热，兼进至宝丹，通其神明，今晨神志就清，语言明了，午后又复神迷，舌本强硬，舌心更干，舌根灰黄如故，惟舌苔前半之黄色已脱，脉之至数渐清，而尺尚欠明了。种种见象，乃营分之邪热尚未达出，渐从热化，而神志为蒙也。当守原方更进。|乌犀角八分粉丹皮三钱鲜生地一两鲜石斛四钱，杵云神四钱生栀子三钱童木通一钱五分香白薇四钱川郁金二钱连翘心三钱，朱染炒竹茹一钱五分活水芦根二两|四诊：今日大便通行两次，小水亦行，神明又复清了，惟尚乍明乍昧，右脉至数已清，左部反不若昨之明了，舌质更绛，幸舌心干槁已减，营分之邪热尚在初化，虑直犯心包。宜守原方为治。|鲜生地一两上川连八分南花粉四钱生栀子三钱净连翘三钱全瓜蒌六钱乌犀尖八分玄参心四钱香白薇四钱鲜石斛四钱细木通一钱五分活水芦根二两|五诊：今日神识仍属或明或昧，谵妄喃喃，傍晚形寒肢冷，旋即微热，迭经数日，舌灰黄前半已退，舌质仍绛赤少津，左脉仍不了了。邪热留伏二阳，传入营分，刻下似欲由二阳而达，否则逆入心包。姑先清营达邪，顺其性而利导之可也。|鲜生地一两，水炮切香白薇四钱，朱染云神四钱瓜蒌皮四钱黄郁金二钱香豆豉四钱，水炮同生地合杵黑栀子三钱粉丹皮三钱净连翘三钱，朱染大杏仁三钱甜川贝二钱生竹茹一钱五分活水芦根二两|六诊：昨进清营达邪、化痰泄热，今日傍晚热退再起，且曾恶寒，幸未几即解；大腑虽略通，但脘下及少腹仍胀满；咳呛有痰，声嘶渐响，神识仍不清，舌复起苔，腻黄且垢。良由邪从少阳外达不果，中上二焦又为痰浊所搏。转以开泄太阴、清化痰热，以冀邪透热解、痰浊下趋。|生石膏八钱杏仁三钱桂枝八分白薇四钱射干三钱瓜蒌皮四钱川贝一钱五分炒竹茹一钱五分梨皮四钱鲜姜衣三分|另：保赤散两服。|七诊：昨于开泄、清化中兼用保赤散两服，药后大便即通燥粪，但少腹更觉拒按；神志较前略清，两脉幸已了了，舌苔黄燥，舌红尖赤，咳嗽多痰，甚则气促如喘，恶寒已罢，身热犹在。可见入营之邪初有外解之机，肺气失降，痰热内踞，腑气仍实。延有虚者愈虚，实者益实之虞。法众脏腑并治，顾阴于未竭之时，以宣白承气汤加味。|生石膏一两生大黄三钱杏仁三钱瓜蒌皮四钱知母三钱川贝母三钱生竹茹二钱射干三钱鲜石斛五钱麦冬三钱活水芦根二两|八诊：投宣白承气汤加味，药后腑气畅通两次，身热步减，咳痰气促渐少，神志亦渐清，惟少腹犹拒按，两脉数，舌上黄燥之苔已向后退，且略有津润，尖仍红赤。痹阻于上中二焦之痰热初具降化之机，腑踞宿积尚未尽去，津阴耗伤未复。再以原方减其制。|原方生大黄改为制大黄二钱，生石膏改八钱，去射干、竹茹、加海蛤粉四钱、白薇四钱。|九诊：药后腑气又通燥粪一段，少腹拒按渐轻，热已减，痰出色黄，舌上黄浊之苔日化，舌质红绛，津犹未尽复。转用五汁饮为法，以泄热存阴。|梨汁藕汁荸荠汁鲜生地芦根|先将芦根、生地杵汁，和入前三汁内，再将芦根生渣煎汤，频频与之。|刘女。热入血室，将及一月，表热虽退，汗虽畅，白■虽透，大腑虽迭通，而病情仍有进无退；耳聋神迷，入夜谵妄，渴不多饮，少腹痞满拒按，脉滑数无伦，舌苔黄垢满布，邪热为痰浊蒙蔽于窍络，积瘀结滞又交薄于中，欲化燥而不得，势有内陷之虑。|生军五钱，后入桃仁泥三钱制半夏一钱五分江枳实一钱五分鲜生地一两切川郁金二钱生楂肉四钱，玄明粉三钱化水炒上川朴一钱香白薇三钱云神四钱竹沥一两，冲姜汁三滴，冲|二诊：昨进桃仁承气汤加竹沥、半夏，开化机窍之痰，得下两次，杂有血质，神识虽渐清，谵妄未已，少腹仍有拒按意，脉之滑数已减，舌苔转黄而松，根端尚腻。可见肠胃余蕴|未清，中宫痰浊尚未尽化。当此际也，不宜接下。姑为化痰泄热，以导余积。|鲜生地一两，切法半夏二钱江枳实一钱五分，炒川贝母二钱全瓜蒌六钱云神四钱生楂肉三钱，玄明粉三钱化水炒粉丹皮二钱香白薇三钱川郁金二钱竹沥一两，冲姜汁两滴，冲|三诊：先进桃仁承气汤，加入开化痰浊之|品，得下污秽两次，杂有血质，脐上痞硬已退，脐下仍胀满拒按，幸烦扰谵妄就解，神志就清，耳听亦较聪，惟右脉复数，舌苔灰黄。下焦瘀浊甫去其半，中焦邪热为痰纠结也。当再荡涤其余蕴|生军四钱，后入姜川连五钱全瓜蒌六钱法半夏二钱江枳实二钱，炒川郁金二钱生楂|肉三钱，玄明粉三钱化水炒大杏仁三钱粉丹皮二钱赤苓四钱炒竹茹一钱五分藕切片二两|四诊：昨又复予攻下，得下两次，色赤质腻，仍不多，胸腹虽已平软，而少腹仍痞满，舌苔更形腐浊且厚，间有谵语，耳听幸渐聪，脉之数象亦折，不时自汗。可见病久正伤，而下焦之积蕴，方腐化未泄，将来最防虚不可补，实不可攻之害。趁此时机，仍以承气下夺为要务。|生军五钱，后入姜半夏一钱五分上川朴一钱赤苓四钱炒枳实三钱大杏仁三钱炒楂肉四钱小青皮一钱全瓜蒌六钱玄明粉四钱，再后入|五诊：昨又接进大承气汤加味，虽又得利五次，溏结交杂，顾仍不多，脐下及少腹仍胀满，按之痛，惟耳听渐聪，谵妄已少，自汗已止，舌苔复腻，左脉尚数。中焦痰浊、下焦瘀滞，俱有化机。当为清通导化，仿古人隔二隔三法可也。|生军五钱全瓜蒌六钱炒枳实一钱五分云苓三钱炒楂肉四钱制半夏一钱五分小青皮一钱大杏仁三钱正滑石五钱炒竹茹一钱五分大荸荠四个陈海蜇一两，洗淡|六诊：昨为清通导化，仿承气小其剂，得下两次，秽浊倍多于前次，且杂血块一枚，少腹痞硬及拒按俱退，谵妄亦更少，耳听亦渐聪，独脘膺尚仄闷、按之痛，不思纳谷，切脉右关尚数。下焦瘀浊虽去，中焦痰浊未清，胃气未和之候。当缓其攻，先为宣中化浊，启发胃气。|全瓜蒌六钱，姜汁炒法半夏一钱五分川郁金二钱旋覆花一钱五分，包江枳实一钱五分，炒云苓三钱炒楂肉四钱小青皮一钱炒谷芽四钱大荸荠四个，杵陈海蜇一两，洗淡炒竹茹一钱五分|七诊：从进桃仁承气汤，得下污秽血块后，少腹痞满拒按已退，耳听已聪，谵妄已止，惟脘膺之下尚痞板，腿足痛，胃纳未增，舌苔灰黄而浮腐不实，舌前转白，左脉尚数。足见下焦瘀浊已去，中焦痰浊未清，胃不得和耳。当化浊宣中。|鲜薤白四钱全瓜蒌六钱旋覆花一钱五分，包川郁金二钱云苓三钱新会皮一钱法半夏一钱五分炒枳实一钱五分大杏仁三钱炒谷芽四钱炒竹茹一钱五分大荸荠四个，杵陈海蜇一两，洗淡|八诊：经化浊宣中，阳明腑实及痰热热内蒙之象俱退，独脘膺未舒，舌苔腐浊未脱。守昨意接进。|原方去谷芽，加甜川贝一钱五分。|九诊：胃纳稍增，臀部赤肿作痛，舌苔仍腐白垢厚。中焦瘀滞尚水廓然。原方更增和血通络。|原方去川贝、竹茹、郁金，加赤芍二钱、大贝三钱、橘络一钱、丹皮一钱五分。|十诊：热入血室月余，诸多枝节已解，独脘中仍痞满，拒按作痛，胃纳未开，舌苔灰黄，厚腻满布，下体痛，不能转动，脉之滑大已安。可见血分之邪热已有下夺耐骈2，惟中焦之痰滞牢结未化，胃气不得和降耳。再以苦辛通降为事。|上川朴一钱上川连五分全瓜蒌六钱大杏仁三钱薄橘红一钱云苓三钱炒枳实二钱姜半夏一钱五分炒谷芽四钱炒竹茹一钱五分脾约麻仁丸八钱，布包杵入煎|十一诊：舌上灰白苔大化，后半仍垢浊不宣，大腑欲通未遂，杳不思食。守昨方进步。|原方去川连、谷芽，加莱菔子三钱、川郁金二钱。|十二诊：今日复行干粪两节，通而不畅，仍有坠胀欲便之状，痰咯颇多，仍未思食，脉沉分复数，舌苔仍灰白，腐垢满布。余蕴似尚不少，仍以宣中导下为事。|莱菔子三钱，炒上川朴一钱炒枳实一钱五分全瓜蒌六钱鲜薤白四钱炒谷芽四钱薄橘红一钱海南子三钱姜半夏二钱大杏仁三钱云苓三钱荸荠汁一两，澄粉冲姜汁三滴，冲|另：更衣丸二两，开水送吞。|十三诊：黎明大腑又复行两次，纯属燥粪，且不少，脘中胀满拒按俱退，渐知索食知饥矣；舌苔前半亦渐脱，后端尚灰腻，脉之数象大平。据此见象，中宫痰浊尚未尽去，不过不宜再行攻下。当和中化浊，保其胃气，将来能自由腑通最妙。|旋覆花一钱五分，包法半夏一钱五分新会皮一钱炒枳实二钱冬瓜仁四钱全瓜蒌六钱川贝母一钱五分炒谷芽四钱云苓三钱大杏仁三钱荸荠四个杵陈海蜇八钱，洗淡|十四诊：大腑迭通之后，胃纳增而复减，痰多涎沫，口舌觉燥，而又不渴，舌苔后端仍灰垢高突，脉之数象己平，惟滑如故。可见阳明痰浊仍未尽去，胃气不和。当再化浊宣中，以和中胃。|鲜薤白四钱全瓜蒌六钱莱菔子三钱，炒姜半夏一钱五分大杏仁三钱云苓三钱省头草二钱新会皮一钱藿香一钱五分炒谷芽四钱炒枳实二钱佛手八分|十五诊：药后又复吐痰，午后能知饥索食，舌苔前半腐白而薄，后端灰腻高突。中焦痰浊余湿初化，原方更入辛通之属。|原方去全瓜蒌、鲜薤白、杏仁、佛手，加厚朴花一钱、保和丸六钱（包）、姜一片。|十六诊：改进辛温开化，脘畅神清，得吐痰浊不少，舌苔灰浊腐白。原方出入。|上川朴八分姜半夏一钱五分焦谷芽四钱新会皮一钱省头草二钱莱菔子三钱，炒白蔻五全，炒云苓三钱炒苡仁五钱炒枳实二钱佛手七分|十七诊：痰吐颇多，舌苔灰白■腻日薄，肠腑积蕴化而未尽。宗昨法增通腑之品。|上川朴一钱陈橘皮一钱大杏仁三钱姜半夏一钱五分炒枳实二钱全瓜蒌五钱干薤白四钱云苓三钱泽泻二钱炒谷芽四钱脾约麻丸五钱，杵包入煎|十八诊：舌之前半白苔已化，后端尚灰黄，腑未复通，时时欲便。再以润通为主。|油当归二钱全瓜蒌六钱泽泻二钱姜半夏一钱五分炒枳实一钱五分炒谷芽四钱京赤芍二钱大麻仁四钱粉丹皮一钱五分云苓三钱炒竹茹一钱五分更衣丸三钱，另吞|十九诊：经治来，各恙俱退，腑气迭通，舌苔灰黄已化，后端之灰垢亦步化，独胃尚未复，间或烦满呕恶，下部肿处略可重按，脉尚数。胃中痰浊未尽，运行未力也。|旋覆花一钱五分，包云苓三钱法半夏一钱五分炒苡仁五钱陈橘皮一钱陈橘络八分京赤芍二钱泽泻二钱淮牛膝二钱大贝母三钱炒谷芽四钱姜竹茹一钱五分|