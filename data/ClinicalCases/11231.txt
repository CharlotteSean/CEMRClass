0303
李右。胎前感风，产后不彻，咳嗽三月有余，痰多口腻，凛寒内热，汗出不能左卧。脉象细数微滑。久咳损肺，阴阳之二气有偏，气即为火，液即为痰，证入损门，非才疏者所能言治也。|南沙参三钱光杏仁三钱煅蛤粉三钱炒苏子三钱炙紫菀一钱川贝母一钱五分旋复花二钱白茯苓三钱盐水炒橘红一钱|二诊：咳嗽虽减，然仍不能左卧，大便旬日方行，必悸目昏，凛热汗出。皆属损象，不敢言治。|北沙参四钱川贝母二钱光杏仁三钱炒枣仁三钱生山药三钱大天冬三钱生白芍一钱五分当归灰一钱五分炒怀牛膝三钱炙款冬二钱茯神三钱都气丸三钱，开水先送下。|