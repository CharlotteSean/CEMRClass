0004
我适陈四妹其长子乳名得儿，在泰兴南货店生理多年，已二十余岁。忽一日自归，神情沮丧，郁郁不乐。吾妹问之，亦不言。数日后忽成疯疾，不似厉登铭之杀人，唯欲自戕，见绳欲勒，见刀欲吻，见碗欲敲碎自划。语言并不颠倒，人事并不糊涂，唯言有女鬼在其腹中，教之寻死，不得不依。其家日使两人持其手，否则即欲觅物自戕。数日予始知，往视之，命人放其手，垂手不动。诊其脉，乍疏乍数，而按之细弱，知其阳气大虚，实有鬼物凭之。乃用参附理中加黄芪、茯神、鬼箭羽、朱砂、龙齿、虎骨，并加雄黄少许，麝香少许，大补阳气，兼辟其邪，用香药以透其出路。并告吾妹曰：“此冤魂也！可先请高僧施食，因服此药，当可愈也。予去后，甥告吾妹曰：“他人诊脉，鬼按脉不令诊；舅诊脉则鬼躲在腹底不敢上来。现嘱我曰：‘汝舅之药必不可服，服则必死。’”吾妹曰：“此怕汝服也，不可听信。”旋即请僧施食，亦即服药。药后甥云：“她去矣！”病即愈。嗣予因其阳气太虚，仍以参附理中加远志、茯神、黄芪、枸杞、枣仁，命之多服。病愈后，仍不敢独宿，服药月余始能如常。至予家，询其鬼神从何来？始推不知，再三驳问，乃云泰兴店对门，有小户少妇代人浆洗衣服，伊亦常送衣与浆洗。不意其夫忽疑其有私，始以骂，继以打，其妇忽自缢而死。伊闻一吓，遂觉神魂不定，渡江遄归。不意其相随而来也。予问：“与尔有染否？”坚称：“无有！”此子素纯谨胆小，当无他事；唯年长未婚，未免有情耳！甚矣！情之不可妄动也如是夫！未免有情耳！甚矣！此嘉靖二十四年事也。二十余年后，此子仍往江北生理，竟自缢而亡，奇哉！|