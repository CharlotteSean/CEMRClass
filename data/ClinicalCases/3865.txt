0001
肝肺络伤，胃经失血，右肋隐痛，咳吐秽痰，属肺痈。现证迁延日久，脉形弦而带芤。经久不痊，屡被暑阳凌逼，论症论脉知痈传为痿之候也。胃伤委顿弥惫，生望失成。舌苔腻白，脘次懊■，补品与凉剂两非所宜，姑拟扶土排滞，冀其胃开络舒，再商别策。|川石斛橘叶紫菀蒌仁西瓜仁薏苡仁琥珀石英马兜铃枇杷叶|露方：鲜石斛谷穗荷叶川贝母大豆卷|二诊：饮食加餐，胸次旋舒，舌苔清澈，姑为佳境。惟咯血痰嗽未净，左关弦而动，右寸洪而数，究系旰阳内扰，秋暑未熄，以致少寐，脾溏虚衰土弱。虽有转机，尤虑正邪难敌。仍拟扶胃生津、化瘀安神法，希图寸效。|真血珀马兜铃扁豆衣桑叶茯神甜瓜瓣五味子广橘白紫菀米仁陈米|