0601
董道生君次子，廉甫兄，年十四岁，民国二十年四月八日诊。|病名：温热阳明腑证。|原因：始起寒热头痛腹胀，证系温热夹食积，服疏化之剂不效，转变神昏谵语，用紫雪开窍，病变舌绛渴饮，服白虎法，反转晡热肢厥，病已旬日，温热从表入里，成阳明腑实，热极津涸重证。今日胡子木兄，介绍鄙人会诊。|证候：腹痛便闭，目赤口渴，谵语昏狂，烦躁不宁，足冷，申酉时热炽。|诊断：脉弦数重按带虚，舌红糙，温邪失下，伤阴化躁，目赤口渴者，燥火上冲也。烦躁谵语者，胃热上蒸神也。大便不通者，肠有燥矢也。足冷者，热向内逼也。申酉热炽者，阳明当旺时而剧也。病属阳明腑证，非下不救，陆九芝先生曰：病应下，下之安，乃为稳当，勿转认不敢下，而致危者为稳当，此乃经验多，阅历深者之言也。|疗法：同胡子木兄，合议增液承气汤加减，泻热通腑，救液存阴。|处方：生大黄三钱元明粉三钱炙甘草一钱西洋参二钱鲜石斛三钱鲜生地八钱莱菔汁一杯淡竹沥一两榨汁冲|次诊：四月八日下午。服药后，解酱色溏粪一次，多而极臭。刻按脉虚大，舌淡红润。胸中气满短促，四肢微冷，按其腹仍痛。温邪夹食滞热痰，结于肠中，宿垢未尽，真元已虚，狂躁既定，下剂暂缓，先拟龙牡救逆汤加减，扶元清热为主，待其元神稍强，继进缓下，以消积滞。|次方：五化龙骨五钱，先煎生牡蛎五钱，先煎西洋参二钱生白芍四钱炙甘草一钱川贝母二钱茯神三钱|三诊：四月九日。昨解大便四次，阳明腑热，虽得下行，而阴液被耗，以致厥阴风动，痉厥摇头，口气秽臭，舌红糙起刺，胸满气促，疼热消渴，小溲长，四肢时有寒热，目赤唇焦，同胡子木兄，合议清镇厥阴。|三方：五化龙骨五钱，先煎生牡蛎五钱，先煎西洋参二钱炙甘草二钱生白芍四钱鲜生地八钱鲜石斛三钱生龟板八钱，先煎羚羊角片三分，先煎淡竹沥一两冲真珠母四钱，先煎|四诊：四月十日。昨解大便三次，仍是溏酱，腹软不痛，目睛清白流动。脉缓，舌边红润中糙，消渴气上冲，胃呆，口气臭，用潜阳熄风，清热化痰法。|四方：生龟板八钱生牡蛎八钱化龙骨五钱，一味拷碎先煎生白芍四钱炙甘草二钱西洋参一钱鲜生地八钱鲜石斛三钱天花粉四钱川贝母二钱朱茯神三钱|五诊：四月十一日。昨解溏酱粪一次，便时腹痛。按脉滑舌红中糙，根苔薄黄边白。目睛稍现赤色，气平溲长，夜寐亦安，素体形瘦多火，拟清燥救肺汤，合泻白散加减，参以潜阳法。|五方：桑白皮三钱枇杷叶三片去毛西洋参一钱炙甘草一钱鲜石斛三钱鲜生地八钱叭杏仁三钱地骨皮三钱川贝母二钱淡竹沥一两冲炙鳖甲五钱天花粉五钱|六诊：四月十二日。昨下大便一次，色黄而腹不痛。脉滑数，舌红润，根苔薄。咳嗽有痰，胃思纳，潮热未尽，目视不清，用清滋法。|六方：桑白皮三钱地骨皮三钱炙甘草一钱青蒿三钱炙鳖甲五钱银柴胡一钱淡竹沥一两冲天花粉五钱鲜石斛三钱鲜生地八钱西洋参一钱川贝母二钱|七诊：按其腹软，昨日大便未下，舌红润，脉弦滑，微咳有痰，目视已清，小溲刺痛，胃思纳，温邪虽化，阴分余热留恋，再从表法。|七方：鲜金钗五钱鲜生地八钱西洋参一钱玄参五钱知母三钱川贝二钱生龟板八钱，先煎地骨皮三钱川柏一钱青蒿三钱炙鳖甲八钱，先煎桑白皮三钱|八诊：四月十四日。脉弦滑，舌红滑润。内热夫尽，溲短刺痛，肺为肾之上源，肺热已久。肾阴被耗，再从请法。|八方：青蒿三钱炙鳖甲八钱地骨皮三钱银柴胡一钱甘草梢一钱桑白皮三钱鲜竹叶三十片鲜生地八钱鲜金钗五钱玄参五钱秦艽一钱川贝母二钱|九诊：四月十五日。热减未尽，小溲混浊刺痛，脉缓舌红润，便闭未解，膀胱蕴热未尽，用育阴导浊法。|九方：青蒿三钱炙鳖甲八钱地骨皮三钱银柴胡二钱甘草梢一钱车前子三钱鲜生地八钱鲜金钗五钱淮牛膝三钱鲜竹叶三十片朱拌赤苓三钱生白芍三钱|十诊：四月十六日。大便四日未下，胃苏寐安，小溲短赤刺痛，咳差微有痰。脉滑舌红润，根苔灰黄。肠中宿垢未尽，元神已强，可再进清下。|十方：生大黄钱半仝打鲜生地八钱元明粉钱半全打全瓜蒌四钱鲜金钗五钱炙甘草一钱天花粉三钱生龟板八钱，先煎鲜竹叶三十片淮牛膝三钱西琥珀三分，研细末冲|十一诊：四月十七日。昨服调胃承气汤加味方后，泻溏黑酱粪甚多，泻后舌根苔退，脉缓，舌尖红润，寐安胃苏，口气不臭，惟小溲短浊刺痛，用茵陈四苓，及导赤法，以清泄小肠膀胱二腑蕴热兼通溺道。|十一方：绵茵陈四钱猪苓三钱泽泻三钱赤苓三钱川楝子三钱车前子三钱鲜首乌三钱杜赤豆八钱丹皮二钱甘草梢一钱鲜金钗四钱滑石四钱|十二诊：四月十九日。昨解大便一次，腹不痛，小溲解下胶浊如痰，此溺管败瘀下行，佳兆也。脉象软缓，舌红润根苔灰里。胃醒寐安不渴，拟分清法。|十二方：鲜生地八钱鲜金钗四钱木通一钱丹皮一钱玉露霜四钱泽泻三钱猪苓三钱清宁丸三钱吞瞿麦三钱匾蓄三钱益元散五钱车前子三钱|十三诊：热退胃苏寐安，小溲浑浊，形似败精，有汗，大便三日未解，肠垢未尽，再进润下。|十三方：龙齿四钱生牡蛎四钱，二味先煎郁李仁肉三钱全瓜蒌五钱火麻仁四钱鲜金钗四钱丹皮二钱鲜生地八钱甘草梢一钱玉露霜五钱地骨皮三钱生龟板八钱，先煎|效果：服药后，大便解二次。舌根黑苔全化，色转红润。小溲清长不痛，再进潜阳和中方，调理旬日全愈。|炳按：阳明温热，初中末各法，于此一案，已可知其证候变化，方法不执，随其现证化裁，得收其效果，可为后学师也。|《慈溪魏氏验案类编初集》张衡山幼年温邪挟食，互阻脾胃，身热四天，无汗不解，胸闷烦躁，神昏谵语，肝风振动，寤寐不安。脉弦数，舌白腻。姑拟开泄疏托，佐以熄风化滞。淡豆豉三钱牛蒡子三钱炒建曲三钱朱茯神四钱冬桑叶一钱五分橘络红各一钱前胡二钱象贝三钱，去心净蝉衣一钱五谷虫一钱五分，漂炙大腹皮三钱，洗天竺黄一钱五分钩勾二钱，后入玉雪救苦丹一粒，化服|复诊：得汗，热减神清，肝风渐熄。|