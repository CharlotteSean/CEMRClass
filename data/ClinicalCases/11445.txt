0303
刘李氏，三十三岁，孀居，奉天辽阳城内住。即刘玉振之儿妻也。|病名：产后痢。|原因：乃因其夫殁后，将六个月，忧郁成疾，身有妊娠之累，临产时，更受暑暍之气薰蒸，兼之素嗜冷水，脾湿久已化热，而产前曾患腹痛泄泻，至产后转泻为痢矣。|证候：里急后重，下痢频频，红白相兼，思饮冷水，干呕恶食，小水红涩，头汗不止，亦有身热气促之症。|诊断：脉现弦滑洪大，虽谓产后多虚，而证属有余，况其胸怀宿怒郁滞之疾，又感外邪暑暍之气，当此气血虚乏之际，而阴阳必致不和，外邪以夹内郁，酿此最危之重证。先哲云：痢疾不易治者有三，曰：产后、疹后，烟后，惟产后为尤难者何也？因其用药诸多禁戒，医故难之，今以此肺象病形，当不拘成法，不避俗说，对病施方，竟全愈矣。|疗法：疗病之道，不可板定成方，务求临证变通为要，古人留有成方，而无成病。按付青主以生化汤治产后痢，治血瘀之痢也，薛立斋用胶艾四物等汤治产后痢，治血虚之痢也，皆属里证，与暑湿表邪毫无相涉，今者外受暑湿之邪，内夹气火之郁，法当清暑利湿解热为主，兼开郁化滞之品治之，方用藿香、天水散、木通清暑解热，皮苓、薏苡米、车前利湿润脾，白芍、牡蛎敛阴止汗，木香、厚朴行气开郁，甘草和中，黄连养脏，竹茹解烦呕，山楂消宿积，花粉医渴，扁豆止泻。|处方：藿香钱半皮苓三钱薏苡车前各四钱天水散木通白芍厚朴各三钱竹茹甘草生牡蛎黄连各二钱|又方：皮苓生芍厚朴山楂炒花粉扁豆各三钱薏苡车前各四钱竹茹甘草各二钱木香钱半|结果：服前方三剂，身热退，腹痛止，痢转为泻，再服第二方四五剂，诸症皆效，前后共十余日，大获全可。|