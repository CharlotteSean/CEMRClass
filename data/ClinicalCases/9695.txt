0105
某。脉见细数，着手即空，右手无力，内热不已，肝肾阴亏，无形之火上升，有形之痰凝聚，颈侧两旁结核累累，按之无形，乃虚痰也，非实症可用攻消。且拟育阴制阳，养营软坚一方，投后以观效否再酌。但脾虚症重，急宜静养，课读且停，切嘱切嘱。|银柴胡五分炒白芍二钱当归三钱大熟地六钱淮山药五钱丹皮二钱泽泻一钱京玄参二钱广皮一钱石决明五钱煅牡蛎八钱川贝一钱生甘草一钱茯苓二钱竹油十匙|二诊：自投育阴制阳，养营软坚法，热势虽减，胃口略起，颈侧疬块亦稍平，方非不对，惟左三部脉象仍如前细数，右三部未见有力，不特阴亏，气分亦虚，当急为培补。所谓阴根于阳，阳根于阴也，且补阴阴不能骤生，补气则无形能生有形也。但炎热之令将至，阴亏气弱之体，须要极其小心调养，炎威固不可受，风寒亦不可感，至于饮食，一切腥腻生冷面食发物，切勿入口，因虚体极易受邪，为此叮咛告诫，若不遵守，往往变生，慎之慎之。|原方去当归、石决明。|三诊：大势已退，带回此方多服。|上绵芪六钱冬术一钱白茯苓二钱西党参三钱银花一钱炒白芍一钱甘草节一钱当归二钱扁豆四钱煅牡蛎八钱建莲三钱|