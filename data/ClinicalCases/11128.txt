又有渡船头恽某妻首产，已经六日不下，邀渭诊之。两脉弦滑，不上鱼际，因房中惊扰太过，随命其夫尽呼出之，留一催生妪足矣。以妊妇两股臀高坐在床沿上，下垫粗草纸十余层，上面织狭，下面稍阔，徐徐叠上，约有五寸厚，命静坐，再针刺两足小指外侧，各灸一壮，候药力到可产耳，亦投潞党参、龟版、川芎、桂心血余、怀牛膝、炙生地、生蒲黄、当归、菜油、童便，一剂即生。所谓“能使人规矩，不能使人巧，”两妇之产难，若专以药力，或不如是之速也。|