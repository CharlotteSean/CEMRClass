0006
荣秉之三令媛，幼因闻受聘夫之噩信，每每寡欢。辛丑春月，忽头眩欲仆，手足冷，耳鸣，心悸，轰热，以为肝郁所酿，用天麻、蒺藜、蛤壳、牡蛎磁石、甘菊、茯神、桑叶、丹皮、龙齿、合欢皮、白芍、川贝母等，诸症均减。因郁闷不解，气机不畅，用老苏梗、郁金、木蝴蝶、绿萼梅、蒺藜、橘叶络、茯神、远志、丹皮、郁闷循解。惟轰热屡用初方未应，继审肝脉甚驶，加羚羊，大减。此忧郁而成肝病，仍以清木火而验。|