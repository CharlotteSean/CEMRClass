0000
顾。得汗而热不解，入夜胸闷而烦，然非热甚入营也。盖濡小之脉，胸痞渴不多饮，舌白腻而边淡，皆湿热相遏，中焦之升降不利耳。辛以散之，淡以降之，略佐苦以泄之。则痞开湿化，热亦从此可解。|柴胡半夏川朴青陈皮蔻仁茯苓枳壳桔梗川连蒌皮温方散|二诊：苦辛开降法，果能痞开闷解，祛烦安寐，即前议而损益之。|姜川连半夏干姜炙草柴胡风黄芩陈皮枳壳蒌皮滑石|三诊：刻诊脉弦无力，舌淡而润，渴不欲饮，表热已退，据此类推，并非热甚入营。而夜来烦躁不寐者，乃阴气上扰阳位所致，按躁分阴阳二者，有天壤之别。今细参脉证，断非阳躁之症，然姜附过刚，未可妄投，姑以开泄中焦，使土中之清阳上达，阴气不敢上犯，则烦躁可除。|川术半夏干姜白术天麻陈皮枣仁决明香附竹茹朱茯神鲜荷叶|四诊：夜来烦躁得减，热亦甚微，惟头汗频频不止。右脉微而少力，左手弦迟，按头汗一证，在伤寒门为阳越，乃三阳经蒸热上逼所致，今脉证并无三阳见象，三阴惟厥阴上头至巅，入夜神烦头眩不寐，应是此经之阴气上扰，昨与开泄辛通已合病机，今拟仲圣吴茱萸出入之。|吴萸煨姜人参天麻枣仁白术陈皮石决明朱茯神红枣|五诊：服药后颇安适，烦躁退而知饥思食。的系厥阴之阴气上扰，再宗前法立方。|吴萸于术陈皮人参茯苓香附煨姜决明天麻竹茹红枣|六诊：昨夜热退后忽然脘痛大作，脉弦大而迟，乃中阳衰弱，肝邪横乘之象。非温胃无以御木，非疏木无以安中。|桂枝半夏茯苓香附归身青皮人参吴萸枣仁|七诊：脘痛已止。汗后手足亦温和，但脉虽较昨有力，而六部总少和缓之神，自觉口干舌燥，苔仍润而剥落，究竟阳气难回，而下焦之元气尚缓也。未可视为坦途，今且生津益气，佐醒胃疏木。|陈皮吴萸龙齿人参辰神枣仁乌药佛手白芍白残花|八诊：病情回属向愈，脉象六部见有神，但右手仍嫌太弱。夫右关尺为火土相生之地，总系元阳不足之故。宗昨议而出入。|高丽参炒于术吴萸枣仁佛手宋半夏白残花白芍龙齿麦冬|九诊：肝邪虽然平定，今日右脉又甚微弱，胃不知饥，病情进退维谷。良由元气虚而肝脾未能和洽也。再拟温以醒胃，辛以疏肝，甘以扶元气，即舌心光剥，亦姑舍证从脉耳。|高丽参麦冬吴萸香附辰神沉香白芍枣仁乌药郁金佛手|十诊：今日舌心光剥更甚，然服温补甚为合宜。诚以木邪犯土，胃气索然，非崇土何以御木，非益火无以生土。百病以胃气为本，先所急而后所缓，古人程法俱在，毋庸更事旁求。|高丽参吴萸乌药麦冬白芍佛手香附肉桂砂仁郁金青皮沉香汁|十一诊：昨夜忽又形寒发热，汗出而退，舌苔渐光，幸色未绛，脉仍左弦右弱，而稍能纳谷，尚无胀满之患。是胃气尚可望其渐醒，否则木横土败矣。|高丽参麦冬炙草乌梅沉茄醋炒青皮香附肉桂白芍金柑饼沉香汁|十二诊：入夜寒热竟成疟象。惟纳谷胃虚，舌不生苔，阳气阴津并亏，何堪再加寒热乎。久病邪恋正虚。姑宗何人饮加减。|高丽参麦冬辰神炙草半夏制首乌鳖甲白薇煨姜归身陈皮红枣|十三诊：数日来疟虽止而胃气仍然未振，上脘有阻窒之状，大似噎症。总由七情不畅，胃口紧束之故。非温胃疏肝不效。|高丽参归身丁香陈皮桔梗砂仁肉桂香附半夏香椽苏叶红枣|十四诊：昨法既合，仍以温胃气以补肝。|高丽参枣仁于术陈皮代赭石肉桂丁香香附砂仁红枣旋覆花|十五诊：大病后胃虚木旺，故纳谷不馨，尚须怡情养志，药石方能奏功，否则仍虑反复。|高丽参远志于术白芍辰茯神砂仁肉桂炙草青皮枣仁归身红枣|