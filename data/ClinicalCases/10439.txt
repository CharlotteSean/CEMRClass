佐。先患五更泄泻，是脾肾阳虚之病。近日胀满，甚于脐下，朝宽暮急，亦属阳气被困、转输无力所致。上脘与少腹，时有块撑。肝气乘虚内扰，致腑气不得通降。大便秘结不爽，迟至半月有余，而无燥象，其非实热阻结可知。经停数月，而脉象弱细微数。既非妊象，亦无瘀阻确证，乃肝脾不营，冲任血少而然。病情纷错，大旨在脾肾虚寒，肝经血少气滞。姑与温养脾肾，疏达肝木，以举其大纲，其余诸病，只可随时兼治，不能一一缕及也。|参须于术白芍桂枝煎汁，拌炒当归身炒肉苁蓉漂淡长牛膝吴萸煎汁，拌炒小青皮醋炒金铃子酒炒川郁金醋炒茯苓皮陈香橼皮|另：桂心制白附等分，二味为细末，饭为丸。每次三分，药汁下。/|