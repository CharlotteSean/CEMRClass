0303
张。胎前浮肿便溏，中土之虚象已著。产后浮肿不退，泄泻更甚，加之以寒热至以气促，病亟极矣。刻诊身热多汗而不解，脉空大而无神，既无腹痛之瘀阻，且见舌质之淡白，细揣脉证，合诸方书，悉属气血两伤见象。论治法，古人谓血生于心，气主于肺，然后天生化之本，则脾胃为扼要，况泄泻呕吐，中焦久已受伤，若再舍此他图，窃恐无粮之师，非但不能战，且不能守。今拟理中合生化汤意，以冀应手。|理中汤加风全当归桂枝炒白芍苓皮车前子|