0004
任贤上，乍病语言错乱，举止失常，医云神志不足，药用芪、术、附、桂，致病愈甚。复迎道法治癫，又方药乱投，延至半年，睡在床上即屎尿不知收闭。余方临，诊脉平和，言语无伦，力气又猛，不畏寒冷，不着衣被，却又不感风寒，此乃火伏于内，气旺阳壮而然，故风寒不能相侵，热郁肝、胆、心包络，致神魂不定，病必因郁而起，乃痴呆证也。与服蛮煎，渐服渐醒，四十余剂安宁。|服蛮煎|生地麦冬白芍菖蒲石斛丹皮茯神陈皮木通知母|