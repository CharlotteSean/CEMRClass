0000
病者：王氏妇，年三十余，住昌安门外。|病名：温病发斑。|原因：素因血虚肝旺，适五月间病温，五日后始延予诊。|症候：面红热盛，神昏烦燥，口虽干，不喜饮，间有呃逆。|诊断：脉沉小数，舌鲜红无苔，予断为邪在血分，将发斑也。|疗法：以犀、羚、生地、大青清营透斑为君，桑、丹、芦、竹、杷叶宣络达邪为臣，佐二蒂以止呃也。|处方：犀角片五分，先煎鲜生地八钱冬桑叶二钱鲜竹茹三钱羚角片一钱，先煎鲜大青五钱丹皮钱半真柿蒂三十个|先用鲜水芦根一两青箬蒂十个鲜枇杷叶一两去毛，抽筋鲜竹叶心四钱四味，煎汤代水。|效果：两剂斑出神清，呃除身凉。继以鲜石斛三钱、鲜生地五钱、甜梨肉一两、青甘蔗一两、佛手片一钱、金橘■两枚，养胃阴而醒胃气，三服即胃动而痊。|廉按：血分病温斑未出，而神昏呃逆，病势已危，犀羚五鲜汤加味，虽属正治，然近今犀羚价昂，贫者不易购服，可用生玳瑁三钱、草犀三钱以代犀角，羚羊角一钱（欲称黑羚羊）以代羚角，功用亦大致相同，请医者一试便知，当信迂叟之言，非妄谈以欺同道也。|