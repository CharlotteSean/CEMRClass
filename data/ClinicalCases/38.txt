病者：南湖喻学川之父，年近七旬。|病因：下冷水过多，病湿温，医不知其治以淡渗佐以苦温之理，概用辛温，变成脑膜炎症，后延医谓脉太数急，症甚危险，主治甚难，不敢下药，乃请愚治。|症候：头剧痛项强，牵引遍身亦痛，恶风壮热自汗，胸闷咳嗽，痰涎直涌，气极臭秽，两足酸痛，时发神昏谵语，小便红赤。|诊断：六脉洪数，舌苔灰滑，此湿温极重之症也。|疗法：以清解兼用淡渗。|处方：香青蒿一两连翘五钱银花、黄芩各四钱川贝、云苓、郁金、鲜毛根各三钱蒌壳二钱人中黄一钱五分。|效果：一剂热退，冷汁不止，胸闷亦开，痰涎亦少，次诊脉较平缓。|接方：于前方去蒌壳、郁金，加泽兰叶三钱，二剂后诸病悉退，惟身软如绵，逾数日能食饭二三碗，喜食汤肉，调理半月而起。|理论：病理前已论明，无庸复赘。|方论：或问凡关于火热之脑膜炎证者，多用生石膏，前症用至四两，何此症不用耶。答曰：前症之偏于火，故面目红赤，目眥有浓厚眼矢，满头痛剧起泡，可知是火毒集于头部，非多量石膏不能救焚退热，此症偏于湿，虽头项强痛不甚剧，而涎液涌出成渠，其毒热混于湿中。石膏为甘凉药，虽能清热。究与湿邪不宜。今重用青蒿，凉而不滞。能升散少阳邪热，清头脑之风毒，较石膏为妥也。|