乾德里廿号陈姓妇分娩横生，小儿不能转身，稳婆脔割而下。已经二十余日，忽头痛如劈，日夜呼号，甚至发痉。先生诊之，两脉弦数，舌苔白腻，胸闷不畅。曰：“此去血过多，风火上升，适值盛夏，又感暑热，恐其痛厥之变。”用石决明、白芍、菊花、钩钩、藿梗、佩兰、蔻仁、佛手、荷叶、菖蒲诸味，一剂而痛大定，唯少有胸闷。再用芳香、宣气、化湿而愈。|