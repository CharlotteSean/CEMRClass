0502
黄颙仰兄尊堂咽喉肿痛，复生重舌，颈与肩井、胸膛诸筋高起，粗劲掣痛，面赤而火上升，日发多次，须人以手揉捻，筋始平软。又或颈旁发肿，左髆及臂麻木而痛，淹缠两月，脉弦劲而疾。予详脉症，乃君相邪火亢盛沸腾，法宜滋阴壮水，以治其本；清热散结，以治其标，而后病斯已也。生地、麦冬、龙胆草、羚羊角、元参、钩藤、黄连、丹皮、马勃等，十余剂，又增损为丸服之，患遂渐瘥。|