谢再华室，素患肝厥，孟英于癸卯岁授药一剂，六载安然。今夏偶患齿衄，继渐腐臭，头痛汛阻，彻夜无眠。盖（因）秦某作“格阳”证治，进以肾气汤数服而致剧也。孟英予大剂神犀汤加知（母）、（黄）柏，旬日而瘳。|沈悦亭之妻，患齿衄，五日不止，去血已多，诸方不应。孟英脉之，弦滑上溢。投犀角、泽兰、元参、旋覆、生地、花粉、茯苓、牛膝、桃仁、泽泻而安。既而询其经事，本月果已愆期，盖即逆行之候也。继用滋阴清热，乃渐康复。/|