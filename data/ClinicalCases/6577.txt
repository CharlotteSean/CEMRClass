0005
胡女。初诊：人生不外气血两字，气属阳而主运行，血属阴而司营养。麻由气弱，木属血虚，方书详哉言之。素体气分不足，痰湿内盛，加以操持伤血，心肝失养，遂致风火走窜，发为痉厥。两进调养气阴，佐以化痰之剂，痉已定而筋脉尚有抽动，手臂时觉麻木，咳痰不豁，语言即有笑状，寐少便艰，脉来左手濡小，右三部弦滑带数，验苔白腻，舌本碎而色绛。拙见是气血两亏，运行与营养各失其职，不特留痰未能遽楚，即风火依然未静，致成标本同病之候。考肺为气之主，肝者血所藏，言其体则曰气血，言其用则曰营卫。人之经脉皆起于指端，营卫流行之气不能周及四末，手臂麻木由是而来，心寄君火，肝寄相火，偶遇矜心作意，君相之火，随之而升，斯或为咳，或为笑矣。且风从火出，火自风生，阴血不能营养筋脉，则风阳内窜易生抽动。目前证象，仍宜益气滋阴，|以治其本，佐以化痰清火，兼顾其标。能得渐|入佳境，庶腊尽春回，不致再有反复，录方候|正。|吉林参细生地白蒺藜制丹参川贝母络石藤霍石斛炒白芍制冬青辰茯|神黛蛤壳炒滁菊|二诊：先贤谓有形之血，不能速生，无形之气，所当急固。麻木递舒，略能行动，气血原有来复之机。惟语言仍笑，兼有咳痰，心阳亢而留痰未楚，法宜益气存阴，佐以熄降为法，徐图效力。|吉林参原生地阿胶珠丹参炒白芍灯芯京玄参霍石斛辰茯神冬青子川贝母泽泻|