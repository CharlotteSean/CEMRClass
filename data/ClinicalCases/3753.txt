0001
徽州曹君物恒，略受外邪，而不自觉。医用补药数剂，遂发热喉痛，口干胁痛。予诊脉浮弦，邪热自气灼营，法当清透。|牛蒡子一钱薄荷一钱马勃八分蒌皮三钱桑叶一钱五分连翘一钱五分丹皮二钱象贝母三钱甘草五分竹叶三钱|连进两剂，汗出热退，喉痛胁疼皆止，邪从汗解。惟津液暗亏，口干便结，不思饮食，夜不成寐。用甘凉益胃而安。|南沙参四钱麦冬三钱白芍一钱五分石斛三钱天花粉三钱茯神二钱生谷芽四钱生甘草五分|