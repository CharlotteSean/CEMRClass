卓小梅之如夫人，风邪化热，销灼胃津，牙痈作痛，昨已出脓，右颧颊浮肿未消，咽喉红痛，白腐偏右，咳嗽音喑，牙关紧强，舌苔白腻，满布到尖，咯痰难出，饮食难下，胸脘闭寒，着凉挟痰阻肺，清肃无权，已可概见，脉来浮弦数大。脉证细参，来势非轻，拟生津泄邪，兼化痰热法，以望转机，再图进治。|牛蒡子一钱五分轻马勃八分净蝉衣一钱冬桑叶一钱川贝母三钱瓜蒌皮三钱川石斛三钱甜杏仁三钱粉甘草五分冬瓜子四钱京玄参一钱鲜竹茹一钱五分广皮白五分人中白五分生谷芽四钱|服一剂，所吐皆粘痰酸水，动辄盈盆，连服三剂而愈。|