0000
曹惕寅|真风斛甘淡微寒，退热生津。西洋参苦寒微甘，清肺补阴。二味合和炖服，退虚热留恋，大有功也。范生寿萱之妹病温邪症，以重表过甚，身如燔炭，鼻衄大作，神思疲惫，面色■黄，医均谓危病之后。阴伤火炎，难以复原。深恐转入怯途，又虑液涸动风，脉来细弦，少寐舌光，便行极艰，溲赤如血。即付以洋参、鳖甲、地骨、川贝、元参、知母、白芍、料豆衣、黑栀、紫贝、连翘、车前、芦根、糯稻根须如法服八剂。其病若释，惟虚热迄不能解，即令服参斛汤。未及兼旬，即见神复肌和，一切如常。与在沪时所诊大昌当友张君达夫病症相同，亦以虚热纠缠。服此二味而瘥。故余对于种种虚热之症，必令服之，每获奇效。|