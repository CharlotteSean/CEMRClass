0000
姜德清|病者：官忠学，年五十岁，住平度城北花|园。|病名：温疫昏厥。|原因：辛酉年八月染疫，前医叠次攻下而|无效。|症候：初起恶寒头痛，四肢痠疼，叠经误|治，遂致舌胀满口，不能言语，昏不识人，呼之不应，小便自遗，便闭，旬余大小腹胀，按之板硬。|诊断：六脉洪大，齿垢紫如干漆，脉症合参，此极重之温疫昏厥也。医者不明病源，发表数次，大耗其液，温补药多，更助其火，火炽液伤，上蒸心脑，下烁胃肠，病之所以酿成坏象也。|疗法：汤丸并进，因重用生石膏直清阳明，使其敷布十二经，退其淫热为君，犀角、川连、黄芩、连翘，泄心肺之火为臣，元参、生地、知母抑阳扶阴，泄其亢甚之火，而救欲绝之水为佐，丹皮、赤芍、栀子泄肝经之火为使，令其先用利便糖衣丸五粒，接服蓖麻油一两，服后约一时许，大便自下，大小腹俱软，速进汤药两剂头煎，调服安宫牛黄丸两颗。|处方：生石膏八钱，研细真犀角四钱小川连四钱黄芩四钱青连翘三钱元参一两鲜生地一两知母八钱丹皮三钱赤芍三钱焦栀子三钱生绿豆二钱鲜竹叶五钱，煎汤代水|安宫牛黄丸方|犀角末一两小川连一两黄芩一两焦栀子一两广郁金一两，生打明雄黄一两飞辰砂一两珍珠五钱台麝香二钱半真梅片二钱半|共为细末，炼蜜为丸，赤金为衣，每丸重三分，金银花、薄荷煎水送。|次诊：六脉和而略大，齿垢净尽，舌尚干，能言语，惟昏谵未净除，是余热未清。原方减其用量，再进两服，间用安宫牛黄丸一颗，药汤调服。|次方：生石膏四两，研细真犀角二钱小川连二钱黄芩二钱青连翘三钱元参六钱鲜生地八钱知母六钱粉丹皮三钱赤芍二钱焦山栀三钱生绿豆一两鲜竹叶三钱安宫牛黄丸一颗，研细，药汤调服|三诊：六脉和平，舌苔退而微干，时有错语，仿增液汤意，令其连进两剂，间用万氏牛黄丸一颗，研细，药汤调下。|三方：仿增液汤意。|生石膏二两，研细细生地八钱知母六钱连心麦冬四钱万氏牛黄丸一颗，研细，药汤调下。|万氏牛黄丸方|西牛黄五分小川连一两黄芩二钱广郁金四钱生山栀六钱飞辰砂三钱共为细末，神曲糊丸。|效果：八日即能起坐，旬余胃健而愈。|廉按：病则温疫昏厥，药则中西并进，方则从余氏师愚、吴氏鞠通两家择用，清矫雄健，卓尔不群，直胆识兼全之验案也。|