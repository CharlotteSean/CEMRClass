0601
初七日：十二朝，痘虽稀少，浆行薄弱，腰下尚未结痂。乘此机会，再用保元以助余浆。|云苓块三钱人参一钱炙甘草一钱五分生薏仁三钱绵蓍三钱|初八日：仍用前方。|补案辛已年述。癸酉初夏，余有涟水之游。长女甫二龄，于四月十一日见点，至二十五日已半月矣。余适回家，见其形势鼓立者半，顶陷者半，根抱者半，散者半，毫无汁浆。本系谢宝灵兄调治，因请同看。伊立一方，余视之曰：“此方若上得起浆，甘受重罚；此方若上不起浆，亦受得罚。”谢兄愕然曰：“足下左右皆受罚，何故？”余曰：“今且不必明言，明日来视浆色。”伊去后，余仍用其方，照方制二十贴，加燕窝十二两（此味亦原方所有，但加重耳），大公鸡一只重九斤，紫河车一具，并药共十余斤，先分九锅煎，去渣后，复并一锅煎，自早至暮，不敢草率，成浓膏得二碗许。乃乃母饮半茶杯，小人饮半酒杯。二鼓时，其母因乳胀谓余曰：“药甚灵，余无乳者已数日，今忽蓬蓬，岂非药力乎？”余曰：“可急今小儿吮之。”彼曰：“小儿不得寐者已数日，今方熟睡，可惊之乎？”余曰：“限期已紧，所以令汝服药，为以乳汁上浆也。今乳胀，可与之吃矣。”因促之醒，痛吮一饱，少时又寐，漏下三鼓，清浆如露矣。未至四鼓，又令母女服药如前，四鼓未罢，浆如蜡色；五鼓以后，又如茶色浓厚，如及时之浆然，天明已十七朝矣。又延谢兄至，彼一视曰：“奇哉！何因得此？”余曰：“用君原方。”彼曰：“只添得燕窝一味，何神至此？”余曰：“余昨云此方或若上得起浆，甘受重罚者，先生于七、八朝即用此方，彼时气血方壮，毫无汁浆，今以十五朝气血消耗，岂能上浆乎？余又谓此方不能上浆，亦受重罚者，以先生之方若错，小女早不活矣。”因令伊执之背面视之，伊见照方二|