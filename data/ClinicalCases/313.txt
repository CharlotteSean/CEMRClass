0000
常州王禹臣之长女，发热神昏，口噤发厥，来势颇险。诊脉浮弦洪大。邪热从肺逆传心包。用紫雪丹五分，开水化服。热退神清，厥止能言，惟脘懑作恶，大便不通。络邪已泄，而阳明邪滞交阻。用黄连酒炒，三分竹茹一钱法半夏一钱五分瓜蒌仁三钱苦杏仁三钱。大便畅行，胸脘宽舒，阳明邪滞皆清，而余邪留恋少阳，寒热往来。继进柴胡一钱酒炒黄芩一钱法半夏一钱五分甘草三分天花粉三钱寒热即止而愈。|