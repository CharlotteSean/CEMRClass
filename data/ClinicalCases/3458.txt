郭女。春初呛咳痰多而粘，曾经带血，入夏咳减而胃呆，日来气从上逆，脘闷，呼吸引痛，不得平卧，便结口干，舌红中黄，切脉右手小数。胃之宿痰壅遏，左升太过，右降无权。亟为清肝润肺，降气化痰，毋令痰鸣气粗为要务。|大麦冬三钱大白芍三钱竹沥半夏三钱金苏子二钱，蜜炙川贝母二钱黄郁金二钱煅龙齿八钱青蛤壳八钱旋覆花二钱包沉香二分，梨汁磨冲云苓神各四钱玉蝴蝶一钱五分|改方：去龙齿，加南沙参三钱。|二诊：进清肝润肺、降气化痰一法，尚合病机，气之上逆就平，渐能平卧，粘痰亦吐去不少，脉息止渐调，惟久按尚有息止伏，余部较前略浮而滑，痰气之纠结初化，而又适感新邪，表分微热，两腿清冷不和，舌苔顿转滑白满布。一派新感见象，当先从标治。|蜜炙前胡一钱五分川郁金二钱薄橘红二钱旋覆花二钱，包云苓四钱炒竹茹一钱五分金苏子二钱竹沥半夏三钱大白芍三钱大杏仁三钱姜皮三分|三诊：经治来，烦扰、脘闷及诸多枝节俱退，夜分不得久卧，卧则气逆懊■，必得呛咳吐去痰涎而后快，胃纳未复，大便燥结，舌心及根端板腻而黄，两足肿，越夜则退。胃失和降，加以肝家气火本旺所致。未宜滋补，当再降气化痰润肃肺胃。|南沙参三钱竹沥半夏二钱大杏仁三钱全瓜蒌三钱，打白苏子二钱炙桑皮二钱淡天冬三钱旋覆花二钱，包川贝母一钱五分连皮苓四钱海浮石四钱枇杷叶三钱|服二三剂后，如大便见调，原方加青蛤壳五钱。|润肠方：白芝麻二两炒研松子肉二两大杏仁二两胡桃肉二两白苏子一两，炒捣泥，瓷罐收贮，每晨白蜜调服五六钱。|拟方从下虚上实立法。|南沙参三钱法半夏三钱川贝母一钱五分生牡蛎八钱，先煎大白芍三钱，沉香二分煎汁炒焦谷芽四钱生诃子肉一钱五分白苏子二钱炒大麦冬三钱云神四钱薄橘红二钱玉蝴蝶一钱五分|