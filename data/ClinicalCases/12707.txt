0601
邻邑石埭沈苍钖，年五十余，仅妾出一子，方二岁，患病，请救于予。即拿精威二穴，了不出声，通身烧热，面白虽惨，宝色内存，皮不轻浮光溜。据面色不应无声，据无声却犯死症。因问前可医过否？沈曰：初起时，蒙邻妪挑筋两次，又别请拿推数次。昨有人将桃柳柔枝，遍身推括，晚便无声矣。予揣病久，肺气已虚，屡致惨哭气丧，丧气以致无声。惟照色用剂，以天保采薇汤，外加冬花一钱，薄暮煎服，夜半热退。此热疟兼■，望色审声之一验也。|