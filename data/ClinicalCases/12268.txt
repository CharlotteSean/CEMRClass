丁泽周|叶女，年十余岁。|病名：燥疫白喉。|原因：素因阴虚肝热，现因染燥疫时气，与内蕴伏热相应为患，病已四天。|病候：喉旁左右两关腐烂，蒂丁亦去其半，身热不壮，四日粒米不进。|诊断：脉象濡数，舌质淡红，中后薄黄。余曰：“此疫疠之邪熏蒸肺胃，而心肝之火内炽也。”|疗法：郑梅涧重楼玉钥续集云：“白喉遇燥气流行而发，用药以养阴清肺为主。”今仿其法而加减之。|处方：鲜生地六钱京元参三钱冬桑叶三十张金银花三钱汉木通八分鲜石斛四钱甘中黄八分川贝母三钱，去心青连翘三钱薄荷叶八分川雅连五分鲜竹叶三十片活水芦根一两，去节|效果：一剂即咽喉腐烂渐脱，反觉焮痛，此由腐烂虽去，新肉未生，故焮痛。仍用原方加花粉三钱，因未大便，加生川军三钱，开水泡绞汁冲服，得大便甚畅，胃热下行，白喉随愈。肺与大肠相表里，腑热下达，肺火亦从下降，病遂就痊。|廉按：郑氏养阴清肺汤，专为燥疫白喉而设，虽属正治，然就余所验，江浙患真白喉症少，染烂喉痧者多，若不明辨而误用，每致贻人夭札。吾友杜君同甲，所以著白喉抉微驳议，叮咛以警告病家也。/|