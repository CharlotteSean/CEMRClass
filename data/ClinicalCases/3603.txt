0001
阴亏，肾气不摄，晚间必发喘急；脉形细数。舍纳补无策。|大熟地五味麦冬肉淮山药白茯苓山萸肉丹皮煅牡蛎紫石英胡桃肉|每朝服八仙长寿丸四钱。|先患肛漏，后即吐血。现在咳喘神倦，右脉芤弦不摄。此金水两亏，气不归根也。怯疾已成，只图扶持岁月而已。|炒熟地萸肉麦冬牡丹皮茯苓坎气炙龟板五味川贝淮山药橘白|复诊：送投温补重剂，气喘神倦，略有气色，而水泛为痰，咳吐不已，总属肾水不摄也。夏令火炎，诸宜加意调护。|制附子枸杞五味炙黄芪法半夏陈皮炒熟地萸肉赭石煅甜杏仁白茯苓胡桃肉|