尹男。心肾之阴不足，阳气不能下达，分沁无权，便难气坠，魄门撑痛，小溲勤短，热数作痛，两足或肿，脉浮弦，舌红。当通阳化浊，分利肠腑。|淡苁蓉三钱青升麻七分泽泻一钱五分淮牛膝一钱五分川楝子一钱五分台乌药一钱川黄柏一钱五分，盐水炒云苓三钱净车前四钱，盐水炒滋肾丸三钱，开水先下|二诊：从叶香岩温润化浊一法化裁，阳气渐能下达，分泌尚乏其权，是以溲时则后重如欲登厕状，溺管痛，会阴穴如火燎，脉弦滑，舌红，面绯。心肾之阴暗亏，守原意更增育阴摄下之品。|淡苁蓉三钱青升麻七分鹿角霜三钱川黄柏一钱五分，盐水炒大生地五钱川楝子二钱云苓三钱淮牛膝二钱，盐水炒川杜仲三钱小茴香七分，盐水炒青盐五分|三诊：两进叶香岩温润化浊法，溺管痛、会阴如火燎者俱退，惟便结未利，腰俞尚或痛，脉弦细，舌红。肝肾之阴气未复，守原意步增固下。|大生地五钱川杜仲二钱淮牛膝一钱五分云苓三钱川黄柏一钱五分，盐水炒女贞子三钱旱莲草三钱潼沙苑三钱，盐水炒鹿角霜三钱泽泻一钱五分桑寄生三钱|