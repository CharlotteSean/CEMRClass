0601
忆新葊周岁时患霍乱证。服附子理中，呕泻虽止，两目窜视，有油膜上裹，身僵直，不能吮乳。赶余归，亦束手无策。翼早静探气息，呼吸停匀，不无可生之机。乃思或是姜附过剂，喉中干燥，润喉即所以通关。随以睛肉数片，龙眼肉三枚，蒸汤，茶匙缓缓灌之。初进二三匙，虽不能吞，觉口呀呀然动。少顷又进一匙，似达喉关而下。继进颇能吞，乃挤乳频频进之，至日中则能吮乳矣。因姜附过剂，戒令不药。只以乳调之，旬日乃痊。|