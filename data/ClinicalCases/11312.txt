河口黄姓妇女产后失调，兼患乳痈，自溃一次，昏厥竟日，嗣虽渐苏，每日午后二时及夜半二时，必潮热昏厥数小时，势急矣，延汉上名医某甲诊治，小效。胸乳环周起红块若■，渐及肢背，甲以病杂且重，举予以代诊治。予曰：戴阳面赤，或为寒证兼有，唇焦舌枯，完全无津，断非寒证所有，其为热证原无疑义。体质素弱，又产后久病，其虚原无待言。但虚为另一问题，而此为实证，原有痈毒，新感旧邪二者兼有，邪实正虚，但脉沉无外出之机，必不能逆其势而从外解。邪既入营，侧重清营，凭脉辨证，凭证用药。拟方：鲜生地一两，白茅根、蒲公英各三钱，青蒿露、银花露各一两，犀角尖一钱（磨汁），没药一钱五分，丹皮三钱，方意清营解毒，活血透络熄风。或曰：产后不嫌太凉乎？予曰：产后不宜凉乃后人误解，其实产后阴虚，十九均宜凉润，况此病邪火燔炽，瞬有液涸痉厥趋势，沃焦救焚，犹惧弗及，何嫌其凉。服一剂略安，三剂得微汗，热减神清。减去生地十之四，热复炽，复加重，热又减。三日未大便，方中加火麻仁、郁李仁，兼用导大便坐药，下燥屎五、六枚，嗣下浊物甚多，热大退，神大清，食欲大佳。前方去生地、丹皮，加当归、芍药补血之品，热终不退尽，又略有眩冒状，乃去当归之苦温，仍加生地之凉润，热乃净，■全消，痈口平复。善后调补，初用甘凉佐解毒，继用复脉去姜、桂加填精柔肝浓厚之剂，所用方药较汉上普通用药为重，而对此病则犹为轻剂。观治疗经过，前半减生地而热复炽，后半去生地而热不净，即其真义。|