0107
某姓妇素有外痔，一日病暑热起伏，先生将伏邪治愈后，而痔发更甚，痛如刀割，卧床不起。视其痔，大如茄，色灰黑，势将翻花。昼夜呼号，其家人欲抬入医院剖割而不果。先生开黄柏、龙胆草、淡芩、槐花、升麻苦寒之品，服数剂，见效；再加制军、犀角、苦参、火麻仁、郁李仁，又服数剂；外用熊胆、冰片、蚌水、猪胆汁、西牛黄调敷，肿胀消而痛止。后用补中益气法，十余剂而收缩如常矣。至今数年未发。|