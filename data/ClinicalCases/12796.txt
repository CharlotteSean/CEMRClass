0601
罗孩。初诊，风郁化火，火盛生痰，痰火风搏结肺胃，肺气不宣，咳嗽音闭，痰鸣气急，身热不扬。兜腮毒红肿作痛，起自痧子之后，痧少未清，脉小数。孩提气阴薄弱，恙延两月，正气大伤，窃恐正不胜邪，邪不外达，有内闭厥逆之虑。症颇棘手，勿泛视之。姑拟清热透邪，轻开上焦。|淡豉金银花前胡蒌皮茅根薄荷桑叶杏仁赤苓牛蒡子甘草连翘竹茹川象贝山栀僵蚕枇杷叶|二诊：昨投清热透邪，轻开上焦，诸皆轻可，音亦较开，痰毒肿硬亦退，咳仍未已，痰不易出，稍有气急，脉数身热。痧子之后，阴伤未复，邪热未清，肺胃升降失司。再以存阴透邪，肃降肺胃。|淡豉川象贝杏仁郁金山栀蒌皮茅根甘草节薄荷桑叶银花前胡竹茹枇杷叶牛蒡子冬瓜子|