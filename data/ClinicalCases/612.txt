余青云之戚某女，仓浜。丁巳四月诊：热经半月，有汗不解。鼻衄神糊，耳聋便泄。脉数、苔黄。温邪由气而营，中挟痰浊。拟清气营之热，透蕴卫之邪。如连翘、鲜竹叶、象川贝、银花、茅芦根、郁金、黑山栀、竹茹、竹黄、玉泉散、通草、鲜枇杷叶、鲜生地。另以万氏牛黄清心丸加制雄精研细，先服。一剂热减，遍布白■。察其色泽少润，复拟滋气液，兼涤余蕴而愈。|