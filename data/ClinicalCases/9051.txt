周女。湿脚气延久，由足指而及足底，热如火燎，痛如针刺，一息难忍，不能任地，偶以冷水沃之则痛止；比增呛咳多痰，胸宇仄闷，月事不调；脉弦数，舌红。湿火久结二阴之络，渐窜血分，加感风燥，肺气不清，立法不能一律也。|中生地六钱淮牛膝一钱五分忍冬藤五钱京赤芍二钱粉丹皮二钱白茄根四钱炒苡仁五钱丝瓜络二钱大杏仁三钱香独活一钱桑枝四钱枇杷叶三钱|另：三妙丸三两，每服三钱，开水下。|药后如咳止，原方去杏仁、枇杷叶，加黄柏、当归、防己。|