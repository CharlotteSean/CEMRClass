寿山傅木客，嗜酒好色，得遗精病，自服滋阴降火之剂及清心莲子饮，皆罔效。更医用莲须、金樱、龙骨、牡蛎止涩之类，遗愈甚，求诊于余。脉得浮濡无力，两尺犹弱，不任寻按。知嗜欲之人，肾气已亏，关元不禁，当补肾中之阳，兼佐固精之类，谨调一月而痊。|老山参鹿茸菟丝子益智桑螵蛸茯神鹿角霜|酒色伤肾，不越补阳一法。|