丁鹤皋之外甥女，十龄许，乙卯冬，寒热之后，下体厥冷痛痹，不能行动，无意手触，痛甚则啼，起居需人，二便自遗。脉沉细，苔白。是寒气内袭，血脉痹而不通。初疏桂枝尖、当归须、玄胡、橘络、新绛、乳香、松节、白茄根、益智仁、萆薢、续断、独活、葱须。服数剂，腿足之痛，由密转疏，由重转轻，大便已调，小便尚遗，足仍痹而不能行。是兼痿也。即用营养络隧益肾固气之药，如桑螵蛸、巴戟肉、补骨脂、归身、杜仲、杞子、狗脊、续断、黄芪、防风、牛膝、首乌、菟丝等。另用健步虎潜丸，兼自服药酒。迨丙辰春，已能行走自如|