袁何元室人，伯渎港。戊午二月中旬诊：产后轰热，已经月余，头痛掌灼，足厥嗌干。脉弦数，右盛左弱，舌光无苔。询知以前曾服治疟剂，未应。此产后血虚阳亢，五心灼热，蓐劳须防。予川石斛、大麦冬、白归身、杭白芍、白蒺藜、蔓荆子、丹皮、明天麻、青蒿梗、白薇、牡蛎、淮麦、生山药。另獭肝末。三剂。里热掌灼已减，头痛亦轻。脉之弦数者转静，舌尚觉灼。述知少腹有形，是产后蓄血未撤。再养阴潜阳，兼化营滞。石斛、蔓荆子、归身炭、白蒺藜、桑寄生、炙鳖甲、炒枣仁、赤白芍、生牡蛎、白薇、芡实、明天麻、冬虫夏草、獭肝、没药、琥珀。营滞渐化，里热循止。续予调理而廖。/|