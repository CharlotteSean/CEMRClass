0109
曾治邑门陈患强阳不倒，延求诊治，按之右尺洪大而紧，余脉如常。视之满面红光，全无滞气，乃是肾中真阳之火飞越耳。遂与元参三两，麦冬三两，煎好取汁一大碗，入油桂末七分，调药水服。此方妙在用玄参最重，以泄肾中浮游之火，尤妙在用桂末少许，以引其入宅，，而招散其沸腾之火。同气相火，火自回舍。况麦冬能助肺金清肃之气下行，以生肾水，水足而火自得其养矣。此不求倒而自倒也。他日亦可重整戈矛，再图欢合耳。|