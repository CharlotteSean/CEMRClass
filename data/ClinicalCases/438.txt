0000
恩左。温邪将及两候，发热有汗不解，夜甚无寐，胸闷不舒，烦渴而不欲饮。脉数，右部沉郁，左部弦大，舌红苔黄，根带灰霉。无形之邪，有形之湿，熏蒸不化，遂致清津不能上供，阴液由此渐亏。恐化燥而神机不运，渐成昏蔽。拟退热泄湿。即请商裁。|羚羊片一钱五分淡芩一钱五分光杏仁三钱赤苓三钱生米仁三钱连翘壳三钱广郁金一钱五分滑石块三钱通草一钱生梨汁一两芦根打汁，调一两白蔻仁三分先服。二诊，流湿润燥，参以退热，热势外扬，能得微汗，口渴大减。然大便不行，大腹满痛。频转矢气。脉象滑数。正合阳明病频转矢气之条。以丸药缓下，即请商裁。|豆鼓三钱郁金一钱五分滑石二钱赤苓三钱杏仁三钱查炭三钱淡苓酒炒，一钱五分通草一钱枳实导滞丸三钱，先服|三诊：热势递减，仍然起伏，大腹满痛，频转矢气，大便不行。脉数左弦，舌头红绛。阴伤热恋，宿滞不达。再泻热利湿，参以磨滞。|连翘壳三钱细生地五钱滑石块三钱黄芩一钱五分瓜蒌仁五钱黑山栀三钱光杏仁三钱通草一钱枳实一钱五分芦根一两青竹叶二十片。|改方停药，饮白残花露，佛手露各二两。|四诊：大便畅行，热痰悉化。然频渴欲饮。舌红苔白，根带灰黑。阴伤不复。再泄热和阴|生地川连花粉青蒿竹叶阿胶连翘滑石杏仁芦根|