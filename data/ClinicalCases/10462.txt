佚名|葛右。产后冲任亏损，脾弱不运，经事六载不行，形瘦便溏，脉象弦细，舌苔白腻，已成干血痨重症。姑拟培养中土，而调冲任。|炒潞党参一钱熟附块八分炮姜炭五分清炙草四分米炒于术二钱云茯苓三钱陈广皮一钱大砂仁八分范志曲三钱炙粟壳三钱|紫丹参二钱炒谷麦芽各三钱灶心黄土四钱，荷叶包煎|二诊：腹痛便溏渐见轻减，形瘦纳少，经事六载不行，头眩神疲，脉象细弱，冲任亏损，脾胃不运，干血痨重症。再宜培养中土，而调奇经。|炒潞党参钱半熟附块八分炮姜炭五分清炙草四分云茯苓三钱米炒冬术二钱炒怀药三钱带壳砂仁八分陈广皮一钱炙粟壳三钱紫丹参二钱范志曲二钱焦谷芽三钱焦苡仁三钱干荷叶一角|三诊：腹胀满，便溏泄，纳少形瘦，经闭六载，呕恶带血，脉象弦细，脾土败坏，肝木来侮，症脉参合，已入不治之条，勉方冀幸。|炒潞党参三钱炮姜炭五分怀山药三钱米炒于术钱半云茯苓三钱炒谷芽三钱带壳砂仁八分炒苡仁三钱陈广皮一钱炙粟壳三钱范志曲三钱清炙草五分乌梅炭五分干荷叶一角金匮肾气丸五钱，包煎/|