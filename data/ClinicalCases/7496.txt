0006
某右。脉弦左搏，数年来胃痛不痊，发时手不可按，胸中拘急，少腹左旁素有瘕聚之形，气自下焦冲起为胀为呕，此乃惊忧嗔怒致动肝木乘其中土，胃伤失降，脉络逆并，痛势力甚，初起或理气获效，久发中衰，辛香气燥，脾胃不胜克伐矣，议泄肝安胃为法，冀其渐缓再商。|川楝子川连干姜桂枝当归川椒生白芍乌梅|二诊：少腹疝瘕多年，冲起散漫胃脘，两胁痛甚，欲呕，年前用安胃泄肝颇效，但下焦至阴，足跗发瘰，裂水久留，湿热瘀留，经脉络中交病，若非宣通，气血壅遏，恐非至理。|桃仁柏子仁川芎当归小茴小香附茯苓山栀姜汁炒|为末，用青葱管白茎加水一杯，取汁泛丸。|