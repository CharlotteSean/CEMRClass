0502
中神琴溪|一男子，咽喉肿痛，一医刮之出血而疾顿已。日后寻复发，其肿痛倍于前，饮食不下，死在旦夕。先生乃窥其咽中赤如燃，而舌白苔。曰向阴茎发一疮，不待药自愈。先生曰：“霉也”。与章门丸一钱服之。经二日，其人自来谢曰：“服已毕，而腹痛暴至，泻下数十行以达晓。而腹中缺然，腰脚罢弱，力不能出厕，匍匐就寝。便食饼子数枚，咽喉不痛，始知其疾之愈矣。”后与再造散以酒服之，数月不再发。|