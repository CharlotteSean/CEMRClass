李书彝令正，患小便不通，投八正散不效，询知头痛鼻塞，因用前胡、防风、半夏、细辛之剂不效，午刻复召，诊其脉，左寸关沉弦而细，右寸微洪，及验舌，色白如粉刺，始知厥阴家，寒与气凝，而昨昔之制军，尚欠斟酌也。方用干姜、吴萸、桂枝、细辛、郁金、元胡、通草、麝香、沉香。虽夜间稍通，而腹大气逆，呕吐恶心，辗转烦燥，举室惊慌。次早诊其脉，右寸浮洪而数，左寸关沉细如无，因以左金丸服之，呕止，因连进二钱四分，至晚通利如注。|