0002
彭璞山令郎，年二十，患腹痛。每日申刻发热，腹乃大痛，上及胸胁，烦躁不安，夜不成寐，至天明则热退痛止，无汗，微渴。余见其色黑而瘦，两脉弦数无力，饮食不进，不能起床者已，念多日前所服药，均术、附、香、砂之类、因语之曰：此木为久郁，木来克土，则腹痛而及胸胁者，肝脾部位也，至申酉便发者，大气已困，至金气得令之时，木气又为金伤，而不甘于受制，则热发痛作，因木以愈困而愈横也，少阳、厥阴经证，无不皆然。为用小柴胡汤加酒白芍五钱，二剂热退痛减，四剂全愈。|