0303
高禄卿室，吴濂仲之妹也。孟夏分娩发热，初疑蒸乳，数日不退。产科治之，知挟温邪，进以清解，而大便溏泻，遂改温燥，其泻不减。另招张某视之，因谓专科误用蒌仁所致。与：参、芪、姜、术、鹿角、肉果等药，泄泻愈甚。连服之，热壮神昏，汗出不止，势濒于危。酝香孝廉徐夫人，病者之从母也。心慈似佛。有子十人皆已出。闻其殆，夤夜命四郎季眉，请援於孟英。按脉，洪数七至，口渴苔黄，洞泻如火，小溲不行。因谓季眉曰：病犹可治，第药太惊人，未必敢服。季眉坚欲求方，且云：在此监服。乃疏白头翁汤加石膏、犀角、银花、知母、花粉、竹叶、栀（子）、楝（实）、桑叶予之。|次日复诊，脉证较减，仍用前方。而病家群哗，以为产后最忌寒凉，况洞泻数日乎？仍招张某商之，张谓：幸我屡投温补在前，否则昨药下咽，顷刻亡阳，复定芪、术之方，业已煎矣，所亲张芷舟孝廉闻之，飞告于蕴香处。汾伯昆季，即驰至病家，幸药未入口，夺盏倾之，索孟英方，煎而督灌，且嘱群季轮流守视，免致再投别药。孟英感其情谊，快舒（抒）所长，大剂凉解，服至七帖，泻全止，热尽退。乃去白头翁汤，加：生地、元参、（竹）茹、贝（母），服半月始解黑色燥屎，而眠食渐安。第腑脏之邪，虽已清涤，而从前温补，将热邪壅滞於膜络之间，复发数痈於胸之乳间。孟英令其恪守前法，复入蒲公英、丝瓜络、橘叶、菊叶等药，服至百剂，始告痊愈。而天癸亦至。|?孟英曰：世俗泥於产后宜温之谬说，况兼泄泻，即使温补而死，病家不怨，医者无憾也。或具只眼，其谁信之。此证苟非汾伯昆仲笃信於平时，而力排众论於危难之间，余虽见到（道）不疑，亦焉能有济耶？余尝曰：病不易识，尤不易患；医不易荐，尤不易任；药不易用，尤不易服。诚宇宙间第一难事也。而世人浅视之，可不悲哉！/|