再经不解，鼻衄二次，身热不退，但头汗出，齐颈而还。在内为血，发外为汗，汗血同归一体。经中阳盛则衄，衄血过多，故汗不能遍身，随诸阳上会而见于头。非阳气上脱及水结胸可比。大便色黑，兼有蓄血。可知水液浑浊，皆属于热。溲浑而赤，热入膀胱，清肃之令不及州都。舌苔干黑，试水回润，阴亏五液不足以济二阳之火。脉来软散而空，谨防呃逆、神昏之变。公议灵犀玉女煎挽之。|灵犀角尖白知母白芍药羚羊角尖桂府滑石大贝母生石膏白通草|昨进灵犀玉女，竟得大汗如浴，诸症悉平。安不忘危，善后宜慎。再拟《医话》三露饮，以渥余焰。|生地露银花露荷花露无花以荷叶代吊|三露等分和匀，重汤温服，代茶饮，不拘多少。|