矿工扬州黄某妻，患咳嗽，久而不愈，据云：毫无余症，惟五更时喉间如烟火上冲，即痒而咳嗽，目泪交下，约一时许渐息，发散清凉温补，备尝之矣。率无寸效，脉之弦数，舌色红而苔白，曰：此有宿食停积胃中，久而化热，至天明时，食气上乘肺金，故咳逆不止，医者不究病源，徒以通常止咳之药，施之，焉能获效？为授二陈汤加姜汁、炒黄连、麦芽、莱菔子一帖知，二帖已，上症验案甚多，聊举其一，不复赘云。|