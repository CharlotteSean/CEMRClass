0001
宁人郑姓子，甫七岁，患哮吼证。脉形俱实，结喉两旁青筋突起如笔管，喉中作牛马声。此系果饵杂进，痰浊壅塞。始用苏子降气汤加减，服六七剂不效。余思病重药轻，遂以苏梗八钱，易本方之苏子，余药分量加重，分服二剂，青筋隐而不露，脉亦和软，鸣声不作矣。凡治病虽用药不误，而分量不足，药不及病，往往不效。|