0303
东门鞠上玉室初产患恶露不行，胸腹饱胀，其脉数大而疾，上兼鼻衄。余用当归二两煎汤，冲热童便与服，稍稍安稳，但恶露止有点滴耳。更医用炮姜等温通套剂，遂至胸腹增胀，恶露点滴不下。有欲依产后春温春例，大进苦寒之品。余日又非稳治，坚用归、地、丹、芍等凉血和血之剂十余日，恶露大行而全愈。凡产后病解能食，七、八日更发热者，当作别病者，初产后即发热者，则仍作产后治，但各有寒热，两途不可不条分缕析。|