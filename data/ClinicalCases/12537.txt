恽男，二岁，江北。已未二月十五日诊：咳嗽痰多，恶心气逆，鼻扇，身热，足厥，纹紫。风温挟痰上涌，有肺胀之险。紫菀、杏仁、甜葶苈、兜铃、蛤壳、麻黄、石膏、白茅根、枇杷叶。另郁金三分菖蒲二分明矾一分胆星三分，研，萝卜汁温调服。气逆鼻扇已减，足仍不暧。温邪上壅，肺气不降，便秘不通。加黄芩、前胡、牛蒡、芦根。末药改用月石二分保赤丹四厘白矾五厘菖蒲二分。外敷方：蓖麻子七粒去壳生矾二钱麝香七厘鸡子白少许葱白头三枚，打融烘热，敷心胸，布扎。痰气尽下，得便，足厥亦暖，热退而愈。|