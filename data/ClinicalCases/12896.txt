0601
万县刁君，有子女各一，约四、五岁。女居长，患麻，点出方知。时予客万，往诊，查得身壮热，口鼻血壳，舌苔黄，底绛，尖端起刺，烦乱，神识欲昏，咳逆，咽喉痛，麻点密布，连皮通红。予曰：此麻证之热毒重者，点已出齐，约为五朝，来势颇旺，不患不透，热毒太重，须防灼干脂液，诱起其他病变，拟方凉血解毒，滋液撤热，微加清轻外托，药用：银花、连花、连翘各三钱，紫背浮萍一钱，佩兰叶三钱，生地、元参各六钱，丹皮、茅根、土贝母各三钱，甘草八分，鲜芦根四钱。越日复诊（六朝），点至足部，已透，但气盛进行，无收化意，既点出而毒出，尚须点化而毒化，绩进原方一剂，搜托余毒，完足日期。过七朝，头面色始略淡，气始渐回，原方去浮萍，生地加为六钱，芦根加为八钱，并加栝蒌根、知母各三钱。十二朝，点渐收化。十五朝，始热净身凉，神清气平收功。当其女病正进行时，予见其少子在侧，同居一小室。其女逾十二朝，其子即发热，其女麻收，其子麻出，毒重与乃姊等，剧时谵妄，颇显内证，儿轻斡旋，始获全愈。|