史女，十七，仲春发热浃旬，神昏耳聋，颈项与颐俱肿，唇口焦燥，目脂胶结，脉反小数，观其脉症，是为温邪内蕴化毒，久则血燥风盛，酿成发颐重证，姑投清疏消毒，但得肿退能纳，方保无妨。|川连一钱鲜生地四钱鲜石斛四钱蝉衣五分连翘二钱丹皮一钱五分柴胡三分薄荷五分|三服肿退，热减神清，稍能纳粥，仍用凉解。|川连五分鲜生地四钱鲜石斛一钱连翘一钱五分麦冬二钱丹皮一钱五分白芍一钱五分|数服全愈。|