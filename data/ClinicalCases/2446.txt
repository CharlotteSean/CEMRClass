王穆齐明经内子。霍乱吐泻不止，四肢逆冷，上至肘膝，目眶下陷，神滞色晦，变不旋踵，亟予回阳奠中。|桂心一钱熟附块三钱土炒白术二钱杭白芍二钱淡吴萸一钱五分干姜一钱二分|次诊，四肢回温，吐泻未止，时作干呕。|炮姜二钱杭白芍八钱牡蛎五钱乌梅一钱五分炙草三钱|泄泻减少，因吃西瓜水一碗，腹串响，胸腹胀闷，舌中薄白，边绛，鼻干红丝緾络，乃脾肺络热未化，骤为生冷冰伏；脉左弦濡，右滑涩。易方两服，愈。|米泔煨葛根八分姜汁炒黄连五分乌梅肉二钱砂仁六分白芍三钱白术二钱黄柏炭一钱沙参三钱鲜扁豆花三十朵谷芽五钱百劳水煎|