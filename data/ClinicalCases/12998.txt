0601
己丑十一月初三日，明女，二个月。身热三天见点，有发痘之机，微咳。最忌发表，恐虚表致痒，盖痘由少阴而发至太阳之位，而上浆结痂，以成全功，无辜诛伐太阳，是毁其成功之地，且痘因温热之气而发，又最忌发汗，与辛凉法。|银花三钱苦桔梗三钱芥穗一钱连翘二钱牛蒡子三钱天虫二钱杏仁一钱五分生甘草一钱芦根三钱薄荷六分煮两茶杯，分四次服。|初四日：逆痘二天，面色青白，身体羸瘦，见点似出不出，毒遏不发，呻吟昼夜，防闷咳嗽有汗。|苦梗三钱穿山甲三钱芥穗二钱银花五钱南查炭五钱天虫二钱连翘三钱牛蒡子三钱地龙二钱薄荷一钱人中黄一钱煮三杯，分五、六次服。|外紫雪丹二钱，分四包。先服一包，晚间服一包，明晨再服包，与汤药间服。|初五日：重险痘三天，面色稍转，呻吟咳嗽俱减，身腰点亦明亮，惟头面尚不显彰，毒遏不发之故。|苦梗三钱穿山甲二钱川芎一钱五分银花五钱全当归二钱天虫三钱薄荷一钱牛蒡子三钱地龙二钱芥穗二钱人中黄一钱五分|初六日：重险痘四天，痘形起立，惟色淡，四肢与身不热，不住哭叫，腹不和也。|苦桔梗三钱白芷二钱南查炭三钱炒神曲三钱川芎一钱藏红花二钱全当归一钱五分广皮二钱人中黄一钱|初七日：重险痘五天，已放肥者皆破损，可虑之至，四肢不热，与温托法。|生绵蓍五钱防风二钱广木香一钱五分姜半夏三钱白芷二钱炙甘草二钱藏红花三钱广皮三钱煮三小杯，分四次服。|初八日：重险痘六天，色暗顶平，身不热；虽有行浆之势，但清而不畅。须急与初托。|人参一钱生绵蓍六钱红花三钱半夏二钱广木香二钱广皮三钱防风二钱熟附子八分生姜三钱白芷二钱炙甘草二钱大枣去核，二枚煮三杯，烤成一杯。分三、四次服，三|