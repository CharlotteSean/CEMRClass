吉。己巳同会试前数日，同寓约观梨圆，座中遗泄如注。归寓后寒热咳嗽吐痰，此阴虚兼外感也。令服补中汤，寒热退，但脉虚而沉细欲绝，断为肾损难治。粗毕场事，神愈疲乏，劳热喘促，痰嗽食减，乃脾肺虚而气不归源也。必用人参乃定。彼吝费，一友赠高丽参二钱，予谓代用效减，自须全投，书人参养营汤去熟地与桂，加茯神、山药、莲实。彼又将高丽参二钱分作四服。予晒之，服后喘热减，饮食颇加。又两服，改用潞参，而效更减矣。|