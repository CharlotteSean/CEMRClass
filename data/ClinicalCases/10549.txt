经停三月，骤然崩冲，阅五月而又若漏卮。询系暴崩属虚，虚阳无附，额汗头震，闻声惊惕，多语神烦，脉微虚软。势将二气脱离，其危至速。拟回阳摄阴法，急安其气血。|附子五分鹿角霜一钱五分杞子炭一钱熟地七钱五味七粒白芍一钱五分人参一钱龟板一两天冬一钱五分山药三钱|诒按：证情已急，须得重剂，方可挽回。方中选药甚合，特嫌分量太轻耳。|再诊：脱象既除，经漏较稀，脉犹濡细，神思尚怯。气血乍得依附，再宗暴崩属虚之例，拟温补法。|人参一钱熟地一两枸杞一钱五分鹿角胶一钱五分杜仲三钱巴戟一钱五分白芍一钱五分归身一钱五分阿胶一钱五分天冬一钱五分|