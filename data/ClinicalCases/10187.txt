余氏，年廿一，寸脉微弱而涩，两关带弦，月经或二三月一行，或月余一行，极无常候。舌赤唇红，口臭喉腥，嗽痰常带红，明是阴虚肝燥之故。夫血属阴，阴虚则生内热，阴主水，水亏则不能涵木，木火乘肺则嗽痰带血，口臭喉腥也。兹先与逍遥散，以木郁达之。逍遥去术加生地、麦冬、川贝母、黄芩。|又连进加味逍遥法，嗽痰带红已止，四肢麻木已解，木喜条达之征，且经候愆期多由气结血虚所致，法宜益阴补土，兼调其气。|沙参冬术茯苓熟地白芍当归丹参木香鹿胶甘草|