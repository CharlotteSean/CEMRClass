0000
No Doctor Name|陈五，伤寒七、八日，邪热犯本，小腹痛，便秘，溺赤，误认夹阴而用四逆，以致自利烦渴。予诊，两尺甚，脉沉实，舌黄黑，以五苓合导赤散去术，用桂枝、灯心一剂，溺利痛止，泻水更甚；以四苓合阿胶汤一剂，泻止，大便难，喜冷饮；以四顺清凉饮加生地、枳壳、木通、栀子一剂，呕药自汗；以小陷胸汤加枳壳、川朴、吞大黄三钱不下；以调胃承气汤加桃、麻仁、半、枳一剂，作呕，利微，溏恭；以石膏、黄连、防风、竹茹、灶土一剂，呕止，泻硬屎三、四枚；以黄连犀角散，口渴、不食，夜烦躁；以四物汤去芎，加贝母、木通、芦根渴止；以当归四逆汤加青皮、川楝、小茴痛减；以小茴、青皮、吴萸、故纸、木香、白芍、独活、五味三剂而愈。因食豆角发，小腹痛起块，心烦，舌黄，口渴，溺后痛，以前方不效；又用导赤、导气、八正、四苓等方，俱不效，脉滑数，便秘，溺赤，腹痛不可按，昼可夜剧，欲进桃核承气汤未果。或烦昏冒，汗出，大发赤斑，方安，日食生藕而愈。数日又发出斑，傍气总有微痛，溺赤便秘，口干舌苔，夜甚，以六味地黄汤用生地，加沉香、牛膝一剂而愈。|