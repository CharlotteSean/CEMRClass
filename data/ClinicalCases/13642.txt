振兄乃朗。出胎两月，突然肢搐目斜，■时乃定，乳食如常，以为偶然，次日又发。幼科作胎惊治，药用疏风镇惊，不应。发经数日，俱在已午时候，予视之曰：此非胎惊，乃胎痛也。振兄云：胎惊则尝闻之矣，胎痫之名，请问出于何典？予曰：名出《内经》：帝曰：人生而有癫疾者，病名曰何？安所得之？歧伯曰：名为胎病。此得之在母腹中时，其母有所大惊，故令子发为癫疾也。注云：癫，痫也。夫惊之搐搦无定，痫之发作有时，大人之痫疾亦然。惟其发作有时，故较惊秒轻耳。爱用茯神、远志、麦冬、丹参、甘草、白芍、菊花、钩藤、桑寄生，以安神定志，养肝熄风；少入橘红、半夏曲以涤扰心之痰涎。盖疾由母腹受惊而得，病在心肝二脏，神安风熄，其疾自平，妄行疏散则风益动。襁褓胃气薄弱，金石镇坠，尤非所宜。服药其发渐轻，未几而定。后见数儿证同，皆照此法治愈。|