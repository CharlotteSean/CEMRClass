闻左。外感风寒，袭于肺胃，膏梁厚味，酿成痰浊，血瘀凝滞，壅结肺叶之间，致成肺痈。是以咳嗽气粗，痰秽如脓，胁痛难于转侧，振寒发热，舌苔白厚而腻，脉象浮紧而滑。病来涌急，非猛剂不为功，急仿金鉴射干麻黄汤合金匮皂荚丸，一以散发表邪，一以荡涤痰浊。|净麻黄四分嫩射干八分甜葶苈炒研，八分光杏仁三钱象贝母三钱生甘草五分苦桔梗一钱嫩紫菀一钱生苡仁四钱冬瓜子四钱川郁金五钱皂荚末蜜为丸吞服，五分|二诊：前投发散肺邪，荡涤痰浊之剂，得汗寒热已解，咳嗽气急亦见轻减，而痰稠腥秽依然，胸闷胁痛，不思饮食，小溲短赤，苔腻，脉滑数，胶粘之痰浊，蕴蓄之瘀湿，结于肺叶之间，一时难以肃清。今宜制小其剂，蠲化痰浊，清肃肺气，毋使过之，伤其正也。|净蝉衣八分嫩前胡八分嫩射干五分生甘草六分桔梗一钱光杏仁三钱象贝母三钱炙紫菀一钱生苡仁四钱冬瓜子四钱橘红络各一钱桃仁泥包，一钱|