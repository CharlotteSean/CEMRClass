某，年五十余，左上牙床尽处，微痛微肿。|白芷二钱细辛六分生地三钱白芍五钱木通一钱甘草三分|一付愈。|李俊注：此胃肾二经之厥气也。齿者，骨之余，肾之标，上下龂属手足阳明，阳明之厥气，随经上壅于断，而不得泄，则为牙床肿痛；足少阴之厥气，随经上壅于齿而不得泄，则为牙痛。经言阳受风气，阴受湿气，而气厥之故，在足阳明则因于风热，在足少阴则因于湿寒，可知也。此症左上牙床肿痛，盖胃、肾二经之厥气所致也。经气上壅则生热，热在气分而口渴者，宜石膏，不渴者，热在血分，故仅用生地，从血分以清之。己厥之气宜散，故用白芷、细辛分别胃、肾以散之，未厥之气宜敛，故用白芍平肝和血以敛之，木通则通经脉以降火下行，甘草则和诸药以缓正气也。药虽数味，无不中肯，故一服即愈也。/|