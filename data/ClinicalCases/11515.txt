0304
永富凤|有一妇人，四十余岁，下利腰痛，膝胫有时微肿，脉沉而欲绝，微喘潮热，食谷一日一、二盏，腹底有癥瘕，摇动则不省人事。余曰：“此下利自癥瘕，腰间兼有积冷。”与附子粳米汤，嘱曰：“不可酒色，不可思虑。酒色而发，思虑而发，则非我所知，勿归罪于药也。”服五十余日，病除八、九。偶其夫婿爱待婢，妇人觉之，妒忌忿恚，数日诸症并发，遑遽招余。余曰：“病因忿恚，忿恚不散，则难药。”使逐侍婢而再与粳米汤，百余日复旧。|