某左。舌边赤，昏谵早轻夜重，斑疹隐约，是温毒已入血络，夫心主血，邪干膻中，渐至结闭，为昏痉之危，苦味沉寒，竟入中焦，消导辛温，徒劫胃汁，皆温邪大禁。议清疏血分轻剂以透斑，更参芳香逐秽以开内窍，近代喻嘉言戒律宜遵也。|犀角元参连翘银花石菖蒲|先煎至六分后，和入雪白金汁一杯。临服研入牛黄丸一丸。|