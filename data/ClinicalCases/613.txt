宋二，夹城，庚申正月诊。病因云腊下雪，由桥上滑跌，遂病身热两旬外，不节食，渴饮，腹痛，便溏，头疼，咳嗽痰多有血，鼻衄，溲赤而短。春温由气而营，兼有跌仆受惊故也。拟栀、翘、银花、僵蚕、蝉衣、郁金、蒡、贝、茅苇茎、竹茹黄、浮萍、绿豆衣、霜桑叶，用红莱菔、灯心煎代水。另真熊胆劈，辰吵、雄精、川贝母、薄荷，研末服。得寐热减，鼻衄、痰红、咳仍然。去鼠粘、浮萍、加白茅花、侧柏炭、兜铃、宝珠山茶。渐痊。|