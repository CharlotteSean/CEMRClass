0601
九月二十六日，奕，四岁。痘疮见点一日，面色青暗，阳部白，阴部红，额似轻而白，颏甚重而红，兼之三、五成群，游蚕嬉窠不少，实系逆症。勉与活血摆毒、松肌透络，令其易出再商。|紫花地丁二钱连翘五钱藏红花三钱苦桔梗五钱银花五钱荆芥穗三钱牛蒡子三钱薄荷二钱南查炭三钱桃仁泥三钱归尾三钱人中黄二钱煮成三茶杯，和入猪尾膏，加入大梅冰片一分。每次服一黄酒杯，愈多愈妙。|二十七日：逆痘二天，阳部不发，阴部稍有起色。阳部之阳额也，见点若有若无，阳部之阴颏也，其为显透，其为毒郁不发可知；周身根松皮薄，扁阔色暗，其为气虚又可知矣。现当生发之际，舍摆毒活血松肌，皆外道也。扶过六天，至七天能用补托方妙。|紫花地丁三钱银花五钱荆芥穗三钱苦桔梗三钱白芷二钱南查炭三钱南红花三钱防风二钱人中黄二钱桃仁泥三钱归须三钱|煮三杯，分四次服，仍和猪尾膏，加入梅冰片五厘。|二十八日：三天，逆痘有渐顺之机，夜卧安静，饮食尚可，是其佳处；但攒簇太多，顶平根松，扁阔不起，今日议减败毒，加以提顶，令其起胀，预护将来之虚。|连翘二钱苦桔梗三钱红花三钱芥穗三钱南查炭三钱川芎一钱全归三钱人中黄一钱五分煮三杯，加入猪尾膏，频频服。|二十九日：四天，渐有起色，但根松顶平，扁阔太多，必得鼓立方妙。|银花五钱苦桔梗三钱红花三钱连翘不去心，三钱穿山甲炒，一钱五分全归二钱防风二钱广木香八分川芎八分白芷三钱人中黄二钱广皮炒炭，一钱煮三杯，分三次服。|三十日：五天，虽已起胀，究竟顶平根松，颜色灰白，水泡亦多，大便频而溏，口渴。且与提顶败毒。|银花五钱苦桔梗三钱南红花二钱连翘三钱穿山甲二钱白芷三钱防风二钱人中黄二钱广皮炒炭，一钱五分煮三茶杯，频频缓服，服至明日子前令完。|十月初一日：六天，正在行浆之际，大便溏泄，睡卧安静，痘势虽未塌陷，较昨见改观，颜色虽未灰白，面暗淡根松顶陷，兼有皱纹，正合大虚少毒之象。急与木香散法，令泄止方妙。|生绵蓍五钱人参一钱肉果霜（出净油）三钱云苓块五钱防风三钱诃子肉二钱炒於术三钱白芷三钱广木香三钱姜半夏三钱广皮|