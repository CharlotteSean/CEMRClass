潘红茶方伯之孙翼廷，馆于许双南家，酷热之时，啜冷石花（汤）一碗，遂至心下痞闷，四肢渐冷，上过肘膝，脉伏自汗。方某谓：“阳虚阴暑”，脱陷在即，疏大剂姜、附、丁、桂以回阳。（而）双南在苏，其三郎李书，骇难主药，邀族人许芷卿诊而决之。芷卿云：此药断不可投。第证极危急，须逆孟英商之。时已夜半，孟英往视，曰：既受暑热，复为冷饮冰伏胸中，大气不能转旋，是以肢冷脉伏，二便不行。速取六一散一两，以淡盐汤搅之，澄去滓，调下紫雪丹一钱。|翌日再诊：脉见，胸舒，溺行，肢热，口干，舌绛，暑象毕呈，化而为疟。予多剂白虎汤而愈。丙午（岁），举于乡。|