陈务斋|黄云之，年四十岁。|病名：温毒喉痧。|原因：素因嗜酒无量，并食辛热太过，以致肠胃积热，适秋感温燥厉气而发。|症候：初起发热，■痧并见，咳嗽音哑，喉头痒痛。继则目赤面青，大热昏狂。延旬日间，焦躁异常，更见昏迷，手常撕其喉腭，不能制止，鲜血常流，形枯体瘦，唇焦面黑，不能语|言。|诊断：左脉洪弦，右则浮大而数，舌苔黑燥，边尖深赤起刺。脉症合参，此喉痧危症也。查阅前医方法，太遵修园禁令，绝无清凉，纯用温散，耗津助火，则毒火升炎，胃腑热燥，津液将竭，厉邪与气血交混，达之不得，清之亦不易，势甚危急。今所幸者，脉尚有根未散，或可救治。|疗法：先用卧龙丹■鼻通关，开窍通气。紫雪消解邪火，透毒清神。继用羚羊黑膏汤加减，取羚角、莲心、生地、元参、紫草清心平肝，凉血润燥为君，桑叶、蒺藜、麦冬、贝母润肺清热，降逆化痰为臣，生军、元明粉败毒荡下，釜底抽薪为佐，淡香鼓、人中黄泄浊解毒为使。连进二服后，人事已醒，手不撕喉，血出已止，体热亦减。诊其左脉略静，右仍躁数，又用桑丹泻白散为汤加减，取其润肺降逆，平胃清热，凉血养阴，化痰败毒。连进十余服后，食量已进，喉中不痛。惟有微咳微燥，不能安眠，诊脉左则缓静，右关略数，又用石斛元参汤加减，取其润肺降逆，清热养胃。|处方：卧龙丹方|西牛黄一分麝香肉一分梅冰片一分蟾酥一分半猪牙皂二分羊踯躅三分，即闹羊花北细辛二分灯草灰一钱金箔十张|共研末，飞过，瓶贮，用一分吹鼻，用五厘冲。后服紫雪八分用竹叶心五十支、灯心五分，煎汤调下。|又方：羚羊黑膏汤方|羚羊角二钱淡豆豉钱半鲜生地五钱冬桑叶二钱白蒺藜钱半黑元参四钱破麦冬三钱老紫草钱半莲子心四钱杏仁三钱生大黄三钱元明粉钱半川贝母二钱人中黄钱半|三方：桑丹泻白散为汤加减方|冬桑叶五钱牡丹皮二钱元参四钱天花粉三钱杏仁四钱川贝母二钱桑白皮四钱地骨皮四钱甘草一钱鲜生地三钱知母三钱大黄三钱|四方：石斛元参汤加减方|鲜石斛四钱黑元参三钱杏仁五钱栝蒌仁三钱鲜生地四钱破麦冬三钱生甘草钱半煎服。|效果：五日人事已醒，喉痧亦减，血止热退。十五日食量已进，喉症亦除。二十日食进体健，元气已复。|廉按：此仿曹心怡喉痧正的之方法，妙在先用卧龙丹开窍宣气，紫雪芳透清神，惟人中黄不如用金汁，泄热逐毒，较有肤功。/|