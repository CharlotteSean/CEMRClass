西庄俞。潮热不清，右脉涩，左关沉弦，大便忽泻，经停，腹中有瘕，脐下痛较缓，气转至咽，舌微黄。宜清热、养胃、和肝。|银柴胡一钱扁豆衣三钱制香附三钱乌药钱半地骨皮三钱茯苓四钱杜仲三钱绿萼梅钱半青蒿梗钱半丹参三钱广木香七分|清煎五帖。|又：寒热较差，胃纳已和，右脉虚，左弦细，经停，腹中有瘕，脐下偶痛。肝木抑郁，仍宜逍遥散加减。十一月初四日|柴胡八分当归钱半青木香五分木蝴蝶四分炒白芍钱半制香附二钱杜仲三钱川楝子钱半茯苓四钱生地三钱炒青皮八分|清煎四帖。|史介生评：肝郁不畅，血气凝滞，以致脐下偶痛，而经停成瘕，然大便作泻，又是肝阳侮脾之候。治以理气疏肝，健脾清热，而寒热较差，胃气稍和。次以泄肝热而解肝郁，逍遥散为对症之方，因其既和气血，又佐柴胡以微升，藉引少阳之生气。如是治疗，俾郁勃之气由此可以条畅。/|