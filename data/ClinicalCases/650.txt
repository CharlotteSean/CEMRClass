高妪，六五，身热浃旬，神昏遗弱，气短耳聋，舌苔灰滞，此暑邪内陷之症，前方香豉、杏仁、石膏、知母非不清暑宣气，其如不及何？非局方至宝丹不能直达病所，驱邪外泄，更用清芳淡补之剂调其中，症虽危险，或可有效，先用灯心汤调进至宝丹两丸；续进：|栝楼皮一钱五分橘红六分通草六分北沙参三钱麦冬三钱，六味因气短重用西瓜翠衣六分鲜荷梗七寸淡竹叶三十片|两服热减神清，已能起坐如圊，惟舌赤而思冷饮，暑毒尚未销尽，与凉解血热法：|犀角五分连翘心一钱白金汁一小匙通草七分郁金一钱滑石二钱|一服能下黑粪数枚，内陷之邪始解，继用生脉散调理全愈。|