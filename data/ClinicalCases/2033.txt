柳鹤书，血痢纯红，腹痛坠陷，脉细且弱，面色枯白，口渴咽干。素吸洋烟，病缠两月，羸瘦如柴。阴阳两伤，补脾统血，升提固涩。无灵因忆仲景少阴下痢有堵塞阳明一法，尊用桃花汤以固脱，去干姜之辛温伤液，加入熟地以填肾阴，萸肉、乌梅、五味以收三阴之散而敛液，入参、茸、升麻以升阳。化裁古方，亦法外之法也。三剂病症霍然，因并记之。|高丽参四钱炙甘草钱半真鹿茸一钱山萸肉三钱赤石脂八钱熟地炭八钱五味子一钱禹余粮四钱绿升麻一钱乌梅炭一钱|