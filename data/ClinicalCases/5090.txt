0002
凌企周，忘其年。|病名：燥结肠枯。|原因：素有烟癖，四旬未便，而饮食如故。|症候：据述自服燕医生补丸，始三粒，继服六粒，后一日服至二十丸，竟不得便。|诊断：脉右沉实，舌苔焦黄干厚，此肠胃干枯，燥结极矣。|疗法：非大剂润下不能通，调胃承气合五仁汤主之。|处方：生锦纹六钱元明粉二钱瓜蒌仁五钱，杵松子仁三钱，杵柏子仁三钱，杵炒麻仁四钱，杵光桃仁九粒，杵清炙草八分|次诊：叠进两煎，仍不效。改用泻叶三钱，煎汤以磨生大黄钱半，一日服三次。服后腹中攻撑，先下燥栗粪，又下干结鞭粪。余曰：此非一日所能尽也，须三五日，方能下清。|效果：前方加减，连服三日，约有桶许，然后用参、术等调治，其便如常。|廉按：大便艰秘，多日不通，由于实积者，服燕补丸三粒至五粒，其便即通；由于燥结者，服麻仁脾约丸三钱至四钱，其便亦通；如皆不通，遍服他药无效者，尝重用蓖麻子油两许，便遂通下，其人并不觉瞑眩，为通肠结之要药。此案初方，重用大黄之荡涤胃肠，元明粉之润燥软坚，佐以五仁之滑以去着，润以养窍，而便仍不通者，以其皆无催促大肠蠕动之能力也。迨改用泻叶三钱，而大便始通，为其性能增进大肠之蠕动，又能增添胆汁（胆汁注于肠者多则大便易通），所以善通大便燥结，为缓下之品，实无猛烈之性，不至伤人气分，故现今名医，每喜用泻叶以通便，而不敢重用硝黄，招人畏忌者，良有以也。|