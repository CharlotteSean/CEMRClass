章。滞痢垢红居多，杂色间出，脉象软数，舌苔中心黄浊。病由暑湿积滞，阻结肠胃，气机不畅，后重不爽。当与畅气和营，俾邪积得以疏达乃松。|木香江枳壳淡黄芩白芍川连姜汁炒海南子归尾焦查炭桔梗六神曲茯苓皮滑石鲜藕米蛀屑|二诊：悬拟：大凡痢疾因暑湿内伤营阴，积滞阻塞胃气。舌绛，垢红，里热，皆暑湿内燔所致。其右胁块痛有形，此营络不通。见症阳物浮肿，不可着手，湿热内留于肝胆，以上诸症，无非湿热之现象。前方中亦是从营阴开泄，不过药轻病重，未能取效。至积滞在于肠胃，已蒸蕴而成黑垢。前用木香槟榔丸，欲望行通积垢，则在里之暑湿，方得乘机外达，否则无路可以疏泄也。气机阻窒，欲达不达，则上升而为痛呕，下注而为后重不爽，均因乎此。但就邪积一面论病，即使变象齐出，尚无坏症可虑。蒸蕴日久，胃津告竭，则有不可预料者（此指呕厥、肢冷、噤口等象）。此病轻重进退不出乎此。拟照原方：桔梗、神曲、川连（酒炒）、黄柏、白头翁合方中之苓、芍、归、查疏泄营阴邪热；再加银花炭、丹皮、川石斛，此清养胃阴以预防呕逆者也。至小便胀痛，方中有清泄之药，稍加灯心，只要里热得减，此症自松。惟垢一层，若服药而能渐减，是属最佳。若竟无宿垢下行，必须稍加消导之药，方有效机。拟用元明粉化磨枳实，相和，开水冲服，较木香槟榔丸则稳多矣！|