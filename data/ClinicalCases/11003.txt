0302
王姓妇小产后，心慌不寐，发热恶寒，头晕汗多，口干，舌苔少，舌尖破皮，脉息虚数，此临产时去血过多，气血两虚之象。盖阳虚则恶寒，阴虚则发热，阴阳俱虚，则恶寒发热也。问之，果下血三日而胎始堕，胎堕时，又极艰苦，晕厥数次，而体质又瘦弱。遂以补养气血，安神敛汗之方，一剂而安寐汗收，寒热俱退，能起床行立，进粥半碗，一剂而痊愈矣。方用熟地、阿胶、麦冬、牡蛎、枣仁、茯神各三钱，干地黄四钱，黄芪二钱，红枣三枚水煎。|