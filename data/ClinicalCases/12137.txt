0502
李左，年廿余岁，住石塘。去夏咳嗽，延至今春，咽痛寐汗。乡医投干姜、五味、旋复、白芍、百合等，不减。丁丑四月九日来诊。述知初因受寒，稍止复发。春来咽痒痰红，五心内热，火升颧红，咽痛音喑。肺病已成。病虽受寒，中夹火象，不易图治。制僵蚕、款冬、百部、竹茹、桔梗、紫菀、马勃、瓜瓣、茜草、元参、白薇、银柴胡、青蛤散、麻黄银。另浮麦、茅根，煎代水。黑蜜冲服宁嗽丸。|十七日复诊：火升寐汗均减，咽痛音喑，劳力则痰红，胸闷兼痛。脉转数，苔黄。溲色常黄，顿咳。去冬少雪，寒包火邪，拟为解散。冬瓜子、生薏、牛蒡、款冬、元参、板蓝板、百部、马勃、金铃子、黄芩、竹茹、知母、山栀仁炒黑、挂金灯、茜草、竹衣、茅根、宁嗽丸，颇属相宜。|