张阿林之妻，年四十三岁。九月四日初诊。|病名：半产蓐劳。|原因：半产三次，冲任早已受伤，血液空虚，内风因之旋动。|证候：头眩耳鸣，月事先期，来且甚多，脘痛胃呆，盗汗不寐，营卫失调，洒浙寒热。|诊断：脉象细弱，舌色淡红。证系半产之后，阴血亏耗，加以情志抑郁，肝胆之气化火，虚中挟实之证也。|疗法：用养营和血，纳气潜阳法。|处方：当归三钱白芍三钱大生地炭三钱黄菊花二钱女贞子三钱枣仁三钱炙桂枝五分焦甘草一钱血余炭三钱炙龟板四钱丹参二钱|次诊：九月六日。脉象细弱，舌红苔黄。营虚血热，寒热，口干，胃呆。拟清厥阴阳明。|次方：桑叶二钱稆豆衣三钱柴胡一钱茯苓三钱枳壳一钱炒白芍三钱泽泻三钱青蒿二钱焦甘草一钱当归三钱通草八分|三诊：九月八日。寒热虽止，胃呆不寐，脉细，舌红苔黄糙。虚中挟实，肝胃未和，阴虚内热，治宜柔肝和胃。|三方：桑叶二钱稆豆衣三钱黄菊花二钱钩藤三钱茯神四钱川连三分北秫米三钱橘白一钱制半夏三钱焦甘草一钱夜交藤四钱|四诊：九月十日。寒热止后，胃苏胸畅，夜寐得安，身力渐健。脉细，舌红苔化。肝胆风火已平，肠胃宿滞亦清，用养血和中善后。|四方：西归身三钱炒白芍三钱茯神四钱焦甘草一钱夜交藤三钱黄菊二钱桑叶二钱川芎一钱制半夏二钱北秫米三钱炙龟板四钱川石斛二钱|效果：服调理方，病愈身健。|炳按：半产后，营虚成劳，宜调养营卫，健运脾胃，俾有复原机会。|