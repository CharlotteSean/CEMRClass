0000
剡北孙■辉庭，体质素虚。初秋赴省垣逗留日久，归时途中受湿。次日即下庄斛租，似觉身热鼻燥，随即调治。医者不察脉证，因其平素质虚，便用补益之品服之，身加热，舌红气粗，口渴不喜饮。迭更数医，俱同一辙，延至二十余日。又请嵊城余某，误认为疟，用小柴胡汤不效，再用小柴胡加葛根，石斛、槟榔、草果，愈服愈剧，酿成重证。余诊其左脉洪数，右脉浮大，身壮热，舌苔红燥糙，若麻布。语言艰涩，神昏直视，耳聋目无光，余拟清燥救肺汤原方。前医骤至曰：“先生何所恃而用此焉？辉庭之体质补益之剂尚不能起，服此清凉之剂，倘或一线之残阳顿灭奈何？”余迎而折之曰：“诸翁为医，讵忘《内经》有曰：诸气■郁皆属于肺乎？况候当中秋，燥金司令，经言诸气■郁之属者，言属于肺之燥也，舌红无苔而干者，显系肺热叶焦不能分布津液于口也。发热恶寒者，肺为火而亦恶寒也，是肺经为火所刑，以致■郁不宣，所以皮肤蒸热，凛凛畏寒也；耳聋不闻，肺经为火所刑，木无从制，遂驰纵横之权于腹中。胆附于肝之短叶，肝邪肆行无忌，而胆原称清静之府，乃左顾火热之逼近于胆，旁有纵横之肝连累于前，而胆欲称清静，綦可得乎？经云：少阳胆经上络于耳，协邪热蒙蔽于空窍，所以耳无闻也。如是论之，燥之为病彰而且明。”前医辞穷，但云：“且看此药服后何如。”于是蟠溪命速进汤，余亦就寝。次朝六脉渐和，身热不恶寒，舌红燥而口不渴，但耳不闻如故。改投六味竹叶石膏汤，一剂目明神清，再用原方加冬桑叶、丹皮、麦冬，连服三剂，身凉舌润，诸证皆减。浑身冷汗，不无可虑，又用金匮龙骨牡蛎汤，许服五剂再酌。适前医亦列坐其次，余乃挥扇颔笑而言曰：“辉庭之证自接手到今并不仰伏补益之品，纯用一派清凉之剂，已得侥幸，倘如尊命不几，哭声儿兮，哭声天耶？”前医遂哑然而退，余变拱手归。直到九月二十六日复诊，六脉和缓，身热冷汗等证一概尽除，惟步履不便，耳鸣如蝉。余曰，此病后元气未复之故，须谢绝一切，杜门静养，百日之外，自然耳不鸣，趋蹌自如，此方口服一剂，勿以速效为心，约十剂诸证皆愈。|潞党茯苓仙居术生黄芪当归淮药木香菖蒲|