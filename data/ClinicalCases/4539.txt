通州，周左。水亏木旺，土受其制，脾不运则胃不和，湿自内生，少腹■胀，食入不舒，已将三月，火升颊赤，头晕耳鸣，动劳气促，大便燥坚。阴损阳浮，浊阴窃踞下焦。当运脾温中，以化浊阴。兼进肾气丸，早晚各服二钱，午服资生丸一钱，一助坤顺，一资乾健。|台参须炒白芍熟附子葫芦巴归身薤白头淡吴萸云苓青皮茴香川楝皮|煨姜|二诊：进运脾温中化湿，肝火较平，脾阳亦复，惟少腹■胀未松。仍温脾以泄厥阴，兼服半硫丸一钱。|原方去川楝皮、薤白头，加炙草、白芍。|三诊：经治后肝阳渐平，颊赤头晕亦减，谷食稍增，食后亦不觉胀。惟少腹肿势未消，晚间稍甚，按之略坚。|原方加乌药八分巴戟一钱五分参须改党参三钱。|以上出自《马培之医案》刘子维|