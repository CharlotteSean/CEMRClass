0502
同谱张月翁之三弟，血燥食重，亦得热病兼喉痛。请张宝玉视之，张吓曰：此红痧蛤蟆瘟也，病甚险，治变恐不效。其母惊而不安。月翁邀余治。余曰无碍，非痧，非瘟。不过阴亏血热四字耳，二药可愈。月翁疾索方，因以六味地黄汤加芩连进之。次日往见月翁，则其三弟已笑迎於门矣。问其病，则曰，药后酣睡至三更后，则心体具清；此时惟浑身稍软。余戒之曰，病初退，尚未痊愈，须节饮食，省奔走方可。不然，再发则无救矣。尚知信从，数日后，入学而读矣。|