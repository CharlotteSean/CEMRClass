陈。气虚湿胜，发为痛痹，四肢皆然，右腕独甚。脉沉缓，舌苔中白，法宜健脾利湿，少佐气分之品。|蒸于术一钱五分制苍术七分宣木瓜三钱，酒炒生黄芪一钱五分，防风五分煎汤炒油松节一钱，酒炒大白芍一钱五分，桂枝三分煎汤炒威灵仙六分，酒炒当归须二钱，酒洗络石藤二钱，酒洗炒香桑枝五钱|脉似沉缓，右关尤甚。脾主四肢，右腕兼属手太阴肺，肿而不消，湿未去也。舌苔中白，仍宜照前法加减。|竖劈党参四钱蒸于术一钱五分茯苓三钱炙甘草四分归身三钱，酒洗宣木瓜一钱五分，酒炒海桐皮一钱，酒炒丝瓜络三钱，酒炒汉防己一钱五分，酒炒牛膝一钱，酒炒生薏米五钱片姜黄七分。酒炒香桑枝七钱又。右腕肿渐消而仍痛，脚步无力，早晨酸软难行，此湿热久滞经络，血分已亏，不能荣养之故，法宜脾肾两调。蒸于术二钱熟地炭五钱归身三钱，酒洗宣木瓜二钱，酒洗牛膝一钱五分，酒洗生薏米三钱百合三钱，焙陈香楠木一钱桑枝尖五钱，炒茯苓皮三钱五加皮二钱，酒洗煎送虎潜丸三钱。又。脉平而软，右尤甚，右腕无力，不能举重，此肺气为湿热所伤，未能复旧之故，宜加补气之品，照前方去熟地加炙黄芪一钱五分。又。脉症均渐向安，再照前方加大熟地五钱，砂仁炒，桂枝尖三分，酒炒片姜黄五分，酒洗油松节一钱五分。|煎送虎潜丸三钱，十服愈。|