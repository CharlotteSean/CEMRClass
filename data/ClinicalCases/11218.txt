姜乐琴君，夫人王氏，年约三十余岁。五月二日初诊。|病名：半产血晕。|原因：怀孕二月，跌仆伤胎，以致半产。|证候：产后崩血过多，腹痛自汗，目昏眩冒，两耳失聪，自语郑声。|诊断：脉弱舌淡，证属元气大亏，血室空虚，脑部失其荣养、病名血虚晕厥。即西医所谓脑贫血证也。|疗法：用归身止漏，温固子宫；杞子补肾，强壮元阳；龟板养阴治崩；琥珀散瘀安神，合奏扶元化瘀之功。|处方：面琥珀二钱研冲西归身三钱甘杞子五钱炙龟板八钱|次诊：五月三日。崩血未止，头眩目昏，两耳失聪，烦躁不宁，少腹悠痛，头汗自出，四肢微厥。脉弱舌润。用扶正壮神，和养血海法。|次方：西琥珀一钱研冲荆芥炭二钱参三七一钱研冲朱茯神四钱化龙骨五钱煅牡蛎五钱西归身三钱陈萸肉八钱|三诊：五月四日。崩血虽止，伏痰上蒙，昏狂不宁，烦躁目赤。脉软、舌淡红苔薄。宗沈尧封六神汤法，化痰醒神。|三方：旋复花五钱包煎鲜石菖蒲三钱淡竹沥二两冲制半夏三钱朱茯神五钱礞石滚痰丸三钱吞代赭石一两黄郁金三钱|四诊：五月五日。便解神清，按腹似痛。脉软舌红。用和血镇逆法。|四方：全当归四钱生白芍四钱益母草三钱黄郁金三钱朱茯神五钱代赭石八钱旋复花四钱，包煎淮牛膝五钱|五诊：五月六日。胃苏神清，腹痛胸痹，畏寒。脉缓，舌淡红苔薄黄。病势将愈，元气已虚，用养血和营法。|五方：当归四钱生白芍三钱川芎一钱熟地四钱艾叶一钱桂枝一钱炙甘草一钱朱茯神四钱天花粉三钱|六诊：五月七日。腹痛已止，胃气亦展，肢酸盗汗，脉缓，舌淡红。病势已差，元神渐复，用养血调气法。|六方：当归三钱生白芍三钱川芎一钱大腹皮三钱香附三钱丹皮二钱淮牛膝三钱桂枝一钱炙甘草一钱|七诊：五月九日。头晕，胸满便闭，脉缓舌红。病后元虚，用平补三阴法。|七方：当归三钱生白芍三钱川芎一钱丹参三钱橘皮一钱制首乌三钱制半夏三钱茯苓三钱远志一钱夜交藤三钱淮牛膝三钱|效果：服药后，便畅胃苏，身健。|炳按：半产后崩漏，血虚晕厥，去血过多，元气欲脱，而作晕厥。治宜镇补摄纳，宁神豁痰。/|