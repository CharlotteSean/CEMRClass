0303
邮政局邮差某姓妇，产后忽大笑不止，笑声达户外，虽以手掩其口，亦不能止其笑。面色黄淡无华，两脉细小，自汗气促，此临盆下血过多，脑无血养，致脑之作用失其常度。殆由平日愤郁太过，遂来有此变象欤。治法当以补养气血，滋益脑髓为主，而一切治标之药，皆不可犯也。拟方用熟地、阿胶、枣仁、茯神、柏子仁各四钱，白芍三钱，五味子一钱，党参三钱，黄芪二钱，鸡子黄一枚，生冲和服，服后即能安寐。至次日下午，笑复作。盖血液尚亏，一剂之药力不足以填之也。仍以原方服二剂后，笑不作。遂以饮食调补而安。|