0001
淮安任守谦，咳嗽痰多，脘懑作吐，举发无常。进辛温发散，病益剧。肺俞穴畏寒，必须棉裹。诊脉沉细而弦。前因发散太过，肺胃气液皆虚，湿痰阻气，肃降无权。治必培养气液，兼化湿痰，方能奏效。|吉林参须五分北沙参四钱燕窝根一钱五分川贝母三钱紫菀一钱橘红一钱枳壳一钱海浮石三钱杏仁三钱冬瓜子四钱红枣五枚|服两剂，颇效。连服十剂，遂愈。|