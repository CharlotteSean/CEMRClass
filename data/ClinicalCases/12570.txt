0601
过女，三岁，无锡仓桥下。六月二十一日。病经五日，暑热熏蒸，热迫大肠，如水直注，臭秽难闻，壮热神迷，烦渴引饮，饮愈多而渴愈甚，吐亦愈多。舌绛如朱，扪之无津，胃阴暗耗，了然可知。不啼不语，脉象弦数，邪已由气入营，未免昏痉之虑。症势垂危已极，有燎|原莫遏之势，勉拟凉营救液而清肠热。|连翘三钱鲜石斛七钱鲜生地七钱鲜沙|参四钱鲜藿佩各四钱鲜芦根一枝益元散四钱|钩藤四钱郁金一钱五分川贝一钱五分玉枢丹|二分，另服|次日改方，据述热减神宁，续服一剂。|复诊：六月二十三日。投以凉营救液，津|液果回，舌绛转为红润，啼声已转，身热渐衰，|便泄大为轻减。前法既效，毋庸更张。|原方加扁豆三钱西瓜翠衣一两去玉枢|丹。续服二剂。|三诊：六月二十五日。数日来热退泄止，舌|已淡润，胃阴虽回，脾阴未复；神疲嗜卧，四|肢倦怠，正气已虚。法当扶正养阴，健脾和胃。|北沙参三钱野于术二钱川石斛二钱淮|山药三钱白芍一钱五分麦冬三钱炙甘草五分|云茯苓三钱香谷芽四钱|此方连服三剂而愈。|