应和齐长子益恭，年方弱冠，精从梦泄，人神困倦，肌肉清瘦。辛丑秋，延余诊治，六脉细弱，右手更甚，余曰：“强壮之年，得此脉症，总由先后二天不足，气虚脾弱，下元不固而精自梦遗。”方用益气补脾，固肾涩精三十余剂，乃获全愈。|酒炒黄芪三钱米炒党参二钱土炒白术二钱淮山药二钱山茱萸一钱二分破故纸二钱益智仁去壳，一钱芡实米二钱菟丝饼二钱煅牡蛎一钱远志肉去心，一钱炒枣仁八分桑螵蛸一钱五分|加金樱膏三匙煎服|