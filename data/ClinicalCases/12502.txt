许，十一，热病，已经汗下，热退而脉仍躁疾不衰，是为大忌。且烦躁不寐，唇紫燥裂，鼻干，舌苔焦黄，大渴引饮，腹满不食，小便短赤，大便溏黄，论病尚在阳明胃府，热极见症。但两进攻下而头额汗出，未敢再投，恐阴气下竭，阳虚上脱之虑。法宜清里泻热，议与白虎法，以质高明。|煨石膏知母洋参麦冬甘草晚粳米雪水煎|又进白虎法，躁热逆候已缓，脉亦略平，已属捷效，足见前诊不谬。据述腹中烦苦，莫能言状，口尚燥渴，乃余热未清，津液已乏之象，拟方仍从甘寒，佐以苦辛。|洋参麦冬生地知母竹叶甘草石膏粳米|热病汗下后，宜脉静躁减，而脉症仍然躁急，治稍差错，恐防不测。|