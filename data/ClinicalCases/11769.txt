沈左。下则遗精，上则眩晕，甚至呕吐欲仆，耳鸣失聪。脉弦尺虚。此肾本空虚，木失涵养，致阳气化风，尽从上越。拟滋水潜阳法。|炙龟板六钱大生地四钱酒炒杭白芍一钱五分滁菊花二钱生牡蛎六钱黑豆衣三钱粉丹皮二钱盐水炒潼沙菀三钱磁珠丸二钱，先服|二诊：遗精眩晕，耳鸣渐聋，右目翳障。脉弦尺涩且数。阴虚火盛。拟滋水清肝。|生龟板四钱，先煎羚羊片一钱五分石决明六钱甘菊花二钱大生地三钱野黑豆三钱黑山栀三钱粉丹皮二钱蛇蜕七分白金丸五分，药后服|三诊：左耳稍聪，右耳仍闭，头胀眩晕，目翳障不化。水亏木旺。前法出入。|炙熟地四钱粉丹皮二钱建泽泻一钱五分酒蒸青葙子三钱野黑豆三钱密蒙花二钱炒萸肉一钱五分山药三钱蛇蜕七分石决明五钱|四诊：耳鸣窃闭，头胀眩晕，滋肾养肝。脉弦且带滑数。稠痰灰黑，目翳障不化。肾水不足，木火上腾，炼液成痰，痰随火生，清空之地，遂为痰火所占。急则治标，缓则治本，经训如此。|黑山栀三钱桑叶一钱五分川雅连三分广橘红一钱粉丹皮二钱淡黄芩一钱五分制半夏二钱陈胆星一钱二分晚蚕沙四钱煨明天麻一钱五分白蒺藜去刺炒，三钱竹沥一两，滴入姜汁少许|五诊：清火豁痰，脉弦滑转为细弱，浊火已退三舍。而眩晕呕吐，咽燥口干。经谓头痛巅疾，下虚上实。再填实其下，以治其本。|炙龟板一两生牡蛎八钱黑豆衣三钱酒炒杭白芍一钱五分大熟地五钱粉丹皮二钱甘杞子三钱白茯苓三钱磁朱丸包入煎，三钱|六诊：目障翳稍退，光明较开，耳鸣略定。然眩晕仍然不止。阴腻之药，并不碍胃，其下虚可以概见。效方扩充之。|炙龟板一两二钱甘杞子三钱杭白芍三钱酒蒸女贞子三钱大熟地五钱肥玉竹三钱生牡蛎八钱元参三钱黑豆衣三钱磁朱丸三钱炒萸肉二钱陈关蛰一两，煎汤代水|七诊：滋水填阴，眩晕大退，耳鸣亦减。药既应手，再为扩充。|炙龟板一两炙熟地五钱生牡蛎五钱炙鳖甲六钱甘杞子三钱炒萸肉一钱五分盐水炒潼沙菀三钱酒炒杭白芍一钱五分酒炒青葙子三钱密蒙花二钱元参三钱/|