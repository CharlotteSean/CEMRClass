魏华林，年二十二岁。业商。民国十一年五月十一日诊。|病名：痿。|原因：肝肾精血不足，肺胃气虚，兼挟暑湿。|证候：身热乍寒乍热，胸闷口干，手不能握，足不能步，痿软无力。|诊断：脉象缓大，舌绛。缓大之脉，为气虚夹湿；绛红之舌，主阴虚内热。|疗法：滋阴化湿，三甲复脉汤合猪苓汤加减。|处方：生龟板一两生鳖甲一两生牡蛎一两驴皮胶四钱炙甘草一钱西党参三钱原麦冬八钱滑石六钱大生地八钱茯苓五钱猪苓五钱郁李仁肉三钱|次诊：五月十三日。身热口渴，面部虚浮，足面赤肿，四肢瘫软痿躄，不能行动。所幸胃纳尚佳，资生有权，脉象缓大，舌红润无苔。吴茭山曰：血中有热者，乃有形之热，为实热。气中有热，乃无形之热，为虚热也。痿证属气分湿热，拟分泄之。|次方：茯苓五钱猪苓五钱杜赤小豆五钱淮牛膝四钱滑石六钱丹皮三钱地骨皮四钱大生地八钱生黄芪四钱鲜枇杷叶五片，去毛鲜淡竹叶五十片|三诊：五月廿八日。小溲癃闭，竟日不通。经曰：膀胱者州都之官，津液藏焉，气化则能出。今服淡渗之药，而病益甚者，是气不化也。脉象软缓舌色淡红。拟重补肺气，使气化通调，则小便自行。|三方：生黄芪一两西党参五钱杜百合八钱淮山药五钱原麦冬五钱大生地八钱生米仁四钱茯苓四钱泽泻三钱川贝母二钱|四诊：又五月十二日。得补气之剂，癃闭已通，二便解时，颇欲费力，面色萎黄，微咳有痰，气短，语声低怯不扬，手已能握，足不能步，脉象虚大，舌色红润。内经治痿，独取阳明。以阳明为诸筋总会也。阳明者胃也。脾与胃为表里，脾虚则四肢不能为用。今拟参芪补脾，参冬养胃，参以润燥温下之法。|四方：生黄芪一两西党参六钱杜百合八钱原麦冬五钱淮山五钱淮牛膝四钱大生地八钱生白术四钱川贝二钱钗石斛三钱西归身三钱厚附子二钱瑶桂一钱|五诊：六月三日。服药十五剂，脉缓，舌淡红。胃强咳止，语声较扬，手足有力，二便通调。拟平补肺胃肝肾。|五方：生黄芪六钱西党参四钱杜百合五钱淮山五钱炙甘草一钱厚附子二钱瑶桂一钱大生地八钱当归三钱淮牛膝四钱原麦冬四钱|六诊：六月十四日。服药十剂，真元渐复，痿证将愈，手能握物，足能行动，脉象缓和，舌红。拟补气养营。|六方：生黄芪四钱西党参三钱杜百合四钱淮山四钱原麦冬三钱大生地四钱生米仁四钱川柏三钱知母三钱当归一钱五分于术三钱淮牛膝三钱秦艽二钱|效果：服药外，再用健步虎潜丸，每日早晚吞五钱。一月后行动如常。|炳按：经云：治痿独取阳明。阳明为诸筋之总会，主束骨而利机关。阳明不用，则四肢痿软而病矣。治阳明者，治胃与脾也。脾主四肢，胃与脾相表里也。本案所治，本诸经旨也。|