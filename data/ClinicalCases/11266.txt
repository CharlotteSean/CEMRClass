0303
一妇，坐草后两日，恶寒发热，以轻剂疏解，遂汗至如雨，越日汗收食进。毫无所苦，医议停药。岂知三日夜，顷刻间腹中缓缓作痛，大便溏泄数次，神志不安。自云热极渴极，苦难言状。脉应细而数。余至巳二鼓后，病家急于用药，将欲下咽。索其方，乃去瘀生新，皆产后之通套。余曰：此脱阳也，证属少阴无疑。遂以熟附、炮姜、炙草、炒白芍、人尿、胆汁为剂。服完即睡，醒来热渴顿除。后以四君子去术，加桂枝、归、芍、怀膝、牡蛎。二帖而痊。|