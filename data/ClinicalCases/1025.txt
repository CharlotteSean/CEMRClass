No Doctor Name|李先生。前投芳香化浊，辛开苦降之剂，泛恶渐止，胸脘不舒，纳谷减少，小溲淡黄，口苦不欲饮，余湿挟痰浊逗留中焦，太阴健运失常，阳明通降失司。今宜理肝和胃，宣气化痰，尚希明正。|白蒺藜三钱仙半夏二钱广陈皮一钱藿香梗一钱五分赤茯苓三钱制川朴八分白蔻仁八分姜竹茹一钱五分福泽泻一钱五分通草八分炒谷麦芽各三钱佛手八分佩兰梗一钱五分|二诊：泛恶渐止，胸闷稍舒，纳谷减少，四五日来未更衣，且有头眩，脉象濡滑，苔腻未化。肝气肝阳上升，痰浊中阻，阳明通降失司，再宜理脾和胃，泄肝化湿。|藿香梗一钱五分广陈皮一钱仙半夏二钱白蔻壳八分穞豆衣三钱赤苓三钱枳实炭一钱火麻仁四钱姜竹茹一钱五分福泽泻一钱五分炒谷麦芽各三钱钩藤三钱郁李仁三钱佩兰梗一钱五分|三诊：府气已通，脐腹隐痛，咳嗽则痛更甚，纳谷减少，脉象濡滑。肝气横逆，脾胃不和，升降之令失司，胃为阳土，得阴始和，姑宜养胃阴以柔肝，理气机而畅中。|川石斛二钱仙半夏一钱五分广陈皮一钱白蒺藜二钱赤茯苓三钱制香附一钱五分砂仁壳八分川郁金一钱五分佩兰梗一钱五分炒谷麦芽各三钱佛手八分通草八分砂壳八分炒车前子三钱焦楂炭三钱灶心黄土荷叶包，五钱|