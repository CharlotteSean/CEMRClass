0503
姜右，年三十，苏州。偏右牙痛，业已旬日，诸药罔效，头晕神疲，大便秘结，夜卧不安，剧痛之时，哭失叫嚣，脉数弦滑，苔薄腻黄，此因肝胃有热，而外感风邪也，宜麻杏甘膏法，加味治之。|炒荆芥炒防风左秦艽各钱半炒川芎|生甘草薄荷叶各八分生石膏四钱光杏仁|象贝母晚蚕砂冬瓜子各三钱活芦根一两，去节淡竹叶钱半|本证始末：此证初起，据患者云，服西药各种止痛片，不五分钟即止，及后愈服愈多，连服至三、四片，尚不能止痛达一刻钟之久，乃恳余诊治，为出此方，初服后一、二小时间，其痛愈甚。至五、六小时以后，忽后不痛，二煎服后，其痛若失，仍服一剂。十余年来，从未复发云。|方义说明：牙痛之症，不外肝胃肾三经之蕴热，治牙痛之简便单方甚多，有效有不效，即如此症，是偏属于阳明之热，此方此特效点，还是石膏。若属于肾经者，应加细辛三分，中药之妙用，固在复方之变化，然如牙痛之主要特效药，是在石膏与细辛二味，治效之例，不亚十百，特于此案后，附录经验如此。|