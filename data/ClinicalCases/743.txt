0000
辛丑年初夏，北门当店秦某，体阴不足，形瘦，脉细数，暑湿内蕴，转为温疟。一日烦躁神昏数次，先以淡渗。六一散、肥知母、川贝、石斛等，两剂退。未两日为庸医以辛燥苦化，一剂病热顿复，角弓反张，神昏不知人，典中惊骇命送回，请渭决之。书方曰：阴亏之质，受暑夹湿，又误于药。处方以鸡子黄，川石斛、麦冬、益元散、鳖甲、川贝、阿胶、牡蛎、乌梅、肥知母，两剂而退，后加淡芩、生谷芽、扁豆，回家调理而愈。|