0001
荣某氏，辛亥春初亥刻咳剧，痰味则咸。询知此症发于立春之日，口渴，气短，欲呕，颧赤，少腹震痛。脉弦，舌红。因思立春木气上僭，消瘦易怒，木火之质，卫气上升，化火灼津，宜与镇摄。决明、青铅、紫石英、甜杏仁、旋复、龟板，牛膝炭之类。知医者过来视方，颇讶此非治咳药而以为询。余详解此旨，径投之去。竟以潜摄之品三剂而定。|