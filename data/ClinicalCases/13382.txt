0602
刘鹏南女，丙寅年二岁。十月初四日诊：伏火内蕴，新风上袭，初仅微咳，略哺糖食，陡变喘逆，热不外扬，烦懊不宁，气上鼻扇，尿少便闭，面色发青，涕泪俱无，脉数不起，纹紫模糊，肺胀重症也。拟宣痹泄热，通气涤痰。光杏仁三钱，冬瓜子三钱，连翘二钱，黑山栀二钱，兜铃二钱，郁金三钱，射干五分，枳实八分，全瓜蒌三钱，甜葶苈八分，茅根八钱，枇杷叶四片去毛，紫菀二钱，通草八分。另猴枣五厘，礞石一分，九节菖蒲一分五厘，保赤丹四厘，研细末，用鲜梨、薄荷、萝卜打汁，温服。|初五日复诊：昨服药后，得尿，得便痰沫，气喘大平，肢体转暖，面色转红，烦懊亦定，略能安眠。肺胀重恙，来势极重，幸而转机，尚宜谨慎，以防喘变。冬瓜子四钱，光杏仁三钱，郁金三钱，射干五分，瓜蒌皮三钱，紫菀二钱，象贝母三钱，兜铃三钱，连翘二钱，枯芩二钱，黑山栀三钱，茅根一两，枇杷叶五片。另西月石一分五厘，雄丹三厘，礞石一分，研细末，鲜梨、萝卜、薄荷打汁一钟，温服。|初七日三诊：喘势虽减，里热未清，面色未正，小溲尚少，大便颇畅。再清热定喘。哺乳宜节。枯黄芩二钱，冬瓜子一两，杏仁霜三钱，射干五分，紫菀二钱，通草一钱，黑山栀二钱，象贝母三钱，兜铃二钱，枇杷叶五片去毛，金铃子二钱，连翘二钱，茅根一两。另西月石一分，川贝母去心五分，研，冲服。喘热全愈。|