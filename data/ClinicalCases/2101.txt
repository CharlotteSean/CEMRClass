丁氏，五十八岁。滞下白积，欲便先痛，便后痛减，责之积重，脉迟而弦，痛甚，盖冷积也，非温下不可。|生大黄五钱厚朴五钱广木香三钱南查炭三钱良姜炭二钱黄芩炭三钱广皮五钱熟附子五钱槟榔三钱小枳实二钱焦白芍三钱煮三杯，三次服。|梁，廿八岁。滞下白积，欲便先痛，便后痛减，责之有积，用温下法。|生大黄酒炒黑，三钱厚朴三钱槟榔尖一钱五分熟附子三钱枳实一钱五分广木香一钱炒白芍二钱广皮二钱炒云连一钱炒黄芩二钱水五杯，煮两杯，分二次服。|甲子十一月十八日，张，三十八岁。先泄而后滞下，脾虚传肾症为难治。|白芍二钱黄芩炭一钱二分雅连吴萸炒枯，一钱二分猪苓三钱川椒目三钱厚朴二钱泽泻三钱生茅术三钱良姜二钱生苡仁二钱广木香一钱五分广皮一钱五分水六杯，煮取二杯，渣再煮一杯，分三次服。|二十一日：先泄后滞下，古云难治，非一时可了，且喜脉弱，尚有生机。|白芍炒，三钱真山连酒炒半枯，二钱红曲二钱黄芩酒炒，二钱地榆炭三钱归尾一钱厚朴去白皮，姜汁炒，三钱小枳实捣碎，二钱广皮二钱槟榔一钱五分煎法如前。|廿三日：脉沉而有力，滞下胀痛太甚，便后少减，片时其痛仍然。议网开一面，用温下法。|生大黄酒炒黑，五钱白芍酒炒半枯，三钱广木香二钱安边桂去粗皮净，二钱黄芩酒炒半焦，三钱小枳实二钱红曲二钱广皮炭二钱真山连酒炒半焦，二钱老厚朴三钱归尾一钱五分水五杯，煮成三杯，分三次服。|廿三日：于二十日方内加两头尖三钱。|廿四日：肾症复归于脾，用四苓合芩芍汤法。|茯苓皮五钱猪苓五钱生苡仁五钱生茅术五钱泽泻五钱广木香一钱五分焦白芍二钱厚朴二钱炒川连一钱五分炒黄芩一钱五分广皮一钱五分水八杯，煮取三杯，分三次服。|廿五日：于前方内加白通草二钱。|廿六日：肝郁则小便亦不能通，此徒用四苓不效，议开阴络法。|猪苓三钱小茴香三钱归须二钱泽泻三钱川楝子一钱五分琥珀研冲，三分降香三钱两头尖一钱口麝研冲，五厘桃仁三钱煮三杯，分三次服。|廿七日：开阴络已效，于前方内加安边桂三分郁金三钱生香附三钱|廿八日：九窍不和，皆属胃病，用开太阳、阖阳明，兼泻心法。|半夏六钱茯苓皮连块，三钱黄芩二钱猪苓三钱生苡仁三钱厚朴姜汁炒，一钱泽泻三钱广木香一钱青皮二钱广皮二钱炒川连一钱五分干姜二钱水五杯，煮取两杯，渣再煮一杯，分三次服。|廿九日：开太阳阖阳明，兼去湿中之热。|姜半夏六钱猪苓三钱黄芩炭二钱茯苓皮三钱泽泻三钱广木香一钱生苡仁三钱白芍二钱真山连一钱五分川萆薢二钱广皮二钱白通草二钱煮三杯，分三次服。|三十日：粪后带血，加黄土汤法。|半夏五钱广木香一钱灶中黄土六钱萆薢三钱全归一钱五分云茯苓皮三钱炒白芍三钱黄芩炭二钱炒茅苍术三钱厚朴二钱广皮二钱水五杯，煮取二杯，渣再煮一杯，分三次服。|十二月初一日：舌绛甚，胸中嘈杂无奈，喉且痛，粪中犹带血迹，议酸苦泄热法。|肉桂去粗皮，八分黄芩二钱生大黄片酒炒黑，二钱桃仁八分厚朴一钱五分灶中黄土八钱枳壳六分神曲一钱五分炒地榆炭一钱槟榔八分归尾一钱净乌梅肉九枚广皮七分广木香八分头煎二杯，二煎一杯，分三次服。服一帖。去大黄、肉桂，再服一、二帖。|又：即于去大黄、肉桂方内，再去归尾、地榆、桃仁，加苍术一钱五分。|初二日：四苓合芩芍法，以小便短，口糜，犹有滞下也。|焦白芍二钱半夏三钱灶中黄土三钱炒黄芩一钱五分云茯苓皮三钱猪苓三钱当归一钱净乌梅肉三钱泽泻三钱山连一钱五分头煎两杯，分三次服。|初三日：少腹胀痛，不小便，仍系肝郁不主疏泄之故。|降香三钱小茴香炒黑，三钱归须二钱桃仁三钱黄芩炭二钱琥珀五分生香附三钱两头尖三钱口麝同研冲，五厘云连炒，二钱韭白汁三滴煮三杯，分三次服。|初四日：于前方内加广郁金二钱。|初五日：苦辛淡法，开下焦湿热，兼泻肝火。|萆薢五钱川楝子三钱吴萸炒黑，一钱五分生香附三钱小茴香炒黑，三钱通草二钱云连炒黑，三钱黄柏炭二钱水五杯，煮取二杯，分二次服。|