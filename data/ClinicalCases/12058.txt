0502
鲍右。咽喉作痛，遇劳即发，颧红目涩。此心胆火郁，恐成喉痹。|连翘壳三钱净蝉衣一钱黑山栀二钱生甘草三分射干五分元参肉三钱桔梗一钱荆芥一钱细生地四钱郁金一钱五分|二诊：昨进甘凉，中脘痞阻，而目痛火升咽痛，足厥不温。气火尽从上浮。再反佐以进。|广郁金煅磁石半夏曲炒白蒺藜光杏仁炒枳壳香豆豉茯苓滋肾丸三钱，分二次用淡盐汤下|三诊：咽痛稍减，足厥转温，然中脘仍然不舒。还是气郁火难下降。前法再进一步。|制半夏炒枳壳广郁金橘皮生熟香附茯苓川连二分，干姜四分同炒滋肾丸三钱|四诊：苦辛开降，中脘稍舒，咽痛略减，颧红稍退。水性常降，宜使之升，火性常升，宜使之降，中焦为升降之总道。再拟苦辛合化，引导火热下行。|制半夏炒枳实广郁金肥知母黄柏云茯苓广皮竹茹上傜桂三分，去皮研末，饭糊丸桐子大，先服|五诊：胸次稍舒，饭食稍增，然足仍厥逆，咽喉仍痛。还是虚阳上逆。用金匮法。|漂净猪肤六钱白蜜二钱生甘草三分桔梗一钱炒黄粳米粉二钱茯苓三钱滋肾丸三钱，药汁送下/|