0000
常州顾君咏诠，患湿温病，发热咳嗽，胸脘痞闷，头痛呕吐，舌苔中黄边白，口渴腹痛，大便泄泻色黄，每日数十行，小溲色赤，势极危险。余诊脉弦细，风邪外袭，湿热内蒸，兼停食滞，肺胃肃降无权，大肠传导失职。当用表里双解。|苏叶八分黄连一分桔梗一钱枳壳一钱桑叶一钱神曲四钱甘草五分连皮苓四钱冬瓜子四钱焦谷芽四钱竹茹一钱川通草一钱川石斛三钱|煎服一剂，呕吐腹痛、大便泄泻已止，食滞已消。外邪湿热虽解未尽，发热咳嗽，头痛口渴，苔黄仍然。前方去苏叶、黄连、桔梗、神曲。加蝉衣一钱、薄荷一钱、象贝母三钱、橘红一钱。接服一剂，发热即退，咳嗽头痛皆止。改用甘凉生津调理而康。|