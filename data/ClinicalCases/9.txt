0000
云间司李王公，伤风鼻塞，周身刺痛，欲用表剂。邀余商治，六脉浮虚。予曰：风为阳邪，卫为阳气，阳与阳合则伤表分，病虽属标，而治则求其本。盖肺主皮毛，司开合，充元气，主清肃者也。清阳不发，腠理空疏，外来风邪，内舍肺分。经曰：邪之所凑，其气必虚，正谓此也。法宜东垣先生补中益气汤，补中兼发，乃谓至当。王公曰：可。服一剂，而诸病捐除。|