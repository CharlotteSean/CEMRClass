0005
一男子六脉沉滑而短疾，口眼歪邪，半身不遂、舌强不能言，浑似中风，实中酒毒而然，断不可作风症治，而汗之也。须用甘蔗汁日饮二、三碗，至旬余而瘥，盖以蔗汁能解酒毒也。夫清阳在上，浊阴在下，天冠地覆，无暴仆也。今六脉沉滑，则浊邪壅上，清阳倒置，故令暴仆。所以痰涎壅上，凡多气壅而然也。经曰：病发而不足，标而本之，用二陈汤加牙皂、枯矾末调灌，此利窍稀涎，先治其标也。随用疏风补虚之剂方奏功。|