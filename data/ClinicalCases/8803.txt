0007
某左。色苍脉实，体质强壮，虽年逾四旬，气元充旺，询知平日善啖酒醴甘肥，此酿成湿火蕴结下焦。今少腹微肿硬，二便滞涩，自觉少腹气胀上冲，两足沉重难于步履，腿股皮中甚热，即《内经》所云：“湿热不攘，大筋软短，小筋弛长，软短为拘，弛长为痿”也。更述曾因熬炼膏药中有■虫、蜈蚣等物，吸受秽浊毒气，末始非与湿热纠蓄沉伏下焦，前议苦辛寒燥，兹再佐以搜逐络隧，必茹素戒饮。|绵茵陈黄柏川萆薢茯苓皮金铃子穿山甲大槟榔汁|病去七八可常服二妙丸。|