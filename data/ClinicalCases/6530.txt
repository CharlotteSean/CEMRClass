0005
高。平素体丰多痰，偶因劳倦，引动肝阳，颠仆昏迷而为类中之病。二、三日来，大解未行，舌蹇倦卧，项肿颧赤，神志不甚爽明，此由痰浊乘风火之势，蒙扰心包。舌苔灰黄厚浊，溺赤气秽，脉弦数搏大，沉按有力，右手尤硬。浊热阻窒，腑气不得通降。于古法有三化汤通腑之例，惟其法专为中腑者而设，未必兼有厥阴之证也。兹同汉年兄议，先与清肝化痰，稍参通腑之意，冀其神清气顺，乃为吉祥。|羚羊片粉丹皮黑山栀陈胆星制僵蚕生枳实瓜蒌皮元明粉同炒杏仁郁金制半夏牡蛎橘络菖蒲汁竹沥和姜汁冲服|另：至宝丹（化服）|