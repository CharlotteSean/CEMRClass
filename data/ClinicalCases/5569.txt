0004
蔡璞堂，大日辉桥。忧愁恚怒则伤心，心营久虚，不能下交于肾，故有不寐，健忘头晕，眼涩，语言謇涩，精神恍惚等症，恐其久而成痫，急宜宁心镇肝为治。|朱拌茯神三钱酸枣仁二钱，炒远志肉一钱，甘草水浸石菖蒲三分，去毛切片朱拌川石斛六钱大生地六钱柏子仁三钱，炒天竺黄一钱真血珀五分石决明一两，盐煮灵磁石二钱，醋煅|又。经云：思则气结。又云：忧愁思虑则伤心，气结营虚，故见诸症。诊脉较前少松，而无力微滑，究宜交心肾，以和营，化积痰以开结，庶可渐次就痊。|柏子霜二钱朱拌茯神三钱远志肉一钱，甘草水浸酸枣仁三钱，生炒各半旋复花一钱五分，蜜拌，绢包原生地三钱石菖蒲四分，拌朱龙齿二钱，敲生牡蛎三钱黑山栀一钱五分送白金丸二钱|又。郁久则痰凝，心肾不交，健忘不寐，神志不清，虚火上炎，两颧仍赤，连服白金丸，郁痰虽觉稍开，终嫌力缓，议用归脾汤送滚痰丸，攻补兼施，庶乎中病。|人参五分炙黄芪一钱五分蒸冬术一钱朱拌茯神三钱酸枣仁三钱，炒远志肉一钱，甘草水浸甘草一钱，半生半炙灵磁石一钱五分石菖蒲三分真桂圆肉五钱煎送礞石滚痰丸一钱五分|又。据述昨服药后，所下稠痰甚多，精神较前稍爽，两颧赤色亦淡，但稍用心机，便觉脑空欲裂，夜不能熟睡，此心肾大亏之候，暂与补剂，缓用攻痰。脉沉平而软，照前方去滚痰丸。|又。脉象虽沉，渐有流利之状，眉目间神色已开，不似前此之沉闷也。细询病原，皆由左乳跳动，串及中官，心君亦为之震荡，由此不寐，神志遂有时而昏，此胆气本虚，加以恐惧过度，乃生此症，十剂后，重以镇怯是其治也，仿而行之。|大熟地五钱，海石未拌丹参三钱远志肉一钱五分，甘草水浸酸枣仁三钱，炒煅龙骨三钱朱拌茯神五钱血龟板三钱石菖蒲五钱，猪心血拌山慈菇一钱川郁金五钱，猪心血拌石决明一两，盐煮灵磁石二钱甜沉香三分，磨汁冲|丸方：朱拌茯神六两石决明八两，盐煮远志一两五钱，甘草水浸枣仁四两，炒煅龙齿四两炙龟板六两石菖蒲五钱，猪心血拌川郁金五钱，猪心血拌天竺黄二两山慈菇二两真血珀三钱，灯草同研极细末生牡蛎二两灵磁石五钱，醋煅杵末陈皮二两甜沉香三钱，剉|上药治末，先用上党参八两，大熟地八两，川石斛八两，真桂圆肉八两，金针菜一斤，合欢皮八两，熬膏代蜜为丸，飞金为衣，每空心，淡盐汤送四钱。|问此症已近痴呆，百药无效，自分已无愈理。今治不尔月，全体豁然，咸以为神，请详示之。曰：此人素性正直，闻其受人重托，贸易大亏，渐而忧郁，遂得此证。究竟痰由思结，火以郁升，病在营卫，不在脏腑，是虚证非实证也。故始与宁心镇肝，继与和营化痰开郁，迨郁少开，而痰结不解，即用攻补兼施之法。痰下正虚，又缓攻用补后，或于镇阴宁心，稍带攻痰，或膏滋以和营分，或重镇以安虚怯，至痰去火降，神清气爽，然后丸药常服，防其复发。虽方法不一，总不外解郁调营，顺气化痰之治，幸其人至诚信药，毫不间断，竟得收此全功，至今不发，余敢以神奇自矜耶？|