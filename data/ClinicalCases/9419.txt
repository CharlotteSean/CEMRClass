0102
吴冠明。住华成路六号。初诊：肺痈已经匝月，咳嗽，咯痰腥臭，夜中热度甚高，内已成脓，当以排泄为主。宜桔梗合《千金》苇茎二汤主治。|苦桔梗五钱生甘草三钱生苡仁一两冬瓜子一两桃仁六钱炙乳没各二钱鲜芦根半斤打汁冲服查入煎犀黄醒消丸每服三钱开水送下|二诊：原方去桔梗加葶苈子三钱，炒研用黑枣去核包麻扎入煎|三诊：累服桔梗泻肺二汤合《千金》苇茎，病势略轻，仍宜前法加减。|生甘草五钱生白芍五钱生苡仁一两冬瓜子一两桃仁六钱桔梗五钱香白芷一钱炙乳没各二钱轻马勃五分败酱草三钱葶苈子三钱，炒研用枣包扎犀黄醒消丸每服二钱|四诊：肺痈无腥臭之痰，病已出险，但时吐浊痰，胶粘黄厚，当从《千金》皂荚丸法，改汤以治之。盖浊痰不除，咳必不能止也。|牙皂末五分用黑枣去核包煎|五诊：肺痈已经出险，而阴气大伤，宜《千金》黄昏汤。|合欢皮如手掌大一块，用水三碗煎至一碗半作两次服。|