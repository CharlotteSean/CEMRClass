0006
一男子左脉细小，此真气有亏，右脉弦数，此脾肺受损。若非保肺健脾，何能有剂？四君子加麦冬，五味子、橘贝、山药、苡仁、款冬丸方，六味丸加五味一两、麦冬二两，噙化丸加减，不时加减噙化，以滋津液化源。真柿霜、玉露霜、贝母各一两，薄荷四钱、诃子五钱、甘草二钱，桔梗三钱、乌梅二两，共为末，先将乌梅肉煎熟，捣入药末内加白糖四两为丸。|