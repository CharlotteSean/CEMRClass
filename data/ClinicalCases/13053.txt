徐姓有遗腹子，名遗儿，叔平胞侄也，年十岁，夏间病寒热如疟，日发一次，医治两月，未获一效，其母恳治于余。诊其脉，两寸关俱虚软无力，两尺俱滑大，每日疟发，寒不成寒，热不成热，热退无汗，热退又不能尽，饮食减少，神倦无力，二便俱通，面色青黄，舌色淡紫无苔，似有亮光，惟舌根两边有两条白苔，口中微渴，已服藿香正气散数十剂矣。余与表弟蔡律初同诊，因与商曰：此子体质本弱，暑邪深伏，不能托邪外出，又为药伤，正气愈虚，阴阳已有两亡之象，若再驱邪，邪将内陷，乃不|可为矣，惟阴阳两补，扶其正气，则邪不待驱|而自解。表弟所见亦同，因用六君子汤加石斛、|麦冬、白芍，服两帖，便寒热分清，热因汗解，|口味稍开。前医见而阻之曰：再服此药，定致|喘满不救。为开藿香正气散方，又服两帖，病复如旧，其母知误，仍求治于余，余曰：以吾前景主服五、六帖便愈。四帖后果寒热止，饮食进，舌生薄苔，脉有起色，后开八珍糕方，令终年常服，数年来俱无病。|