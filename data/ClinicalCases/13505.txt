张幼，二岁，由沪来乡就诊，时病已匝月，前医处方均系健脾温阳之法。九月初三日。泻已月余，日夜无度，迷蒙如睡，舌绛起刺，唇红如朱，面色青滞，脉象细数，渴饮干呕，目露项软，四肢不和，内热绵绵。胃阴已伤，脾阴已亏。胃脉通心，还恐昏痉。|西洋参一钱，糯米炒霍山石斛一钱麦冬三钱白芍一钱五分淮山药三钱扁豆三钱朱茯神三钱|复诊：病势如昨，无甚轩轾，迷蒙如前，内热颧红，干呕虽减，自利不止，症势仍危。再宗前法更进一筹，以观动静。|西洋参一钱五分霍山石斛一钱五分麦冬三钱白芍一钱五分扁豆三钱朱茯神三钱乌梅五分行军散一分，另服|三诊：药后迷蒙大退，自利渐减，粪色带黑，热之象也。邪势不从外越，从中化热，热劫津液，是舌绛起刺之所由来也。为今之计，原议更进救阴生津之品。|西洋参一钱五分鲜石斛五钱生地炭四钱麦冬三钱云茯苓三钱川贝一钱五分竹叶心二十片|四诊：舌绛梅刺已平，扪之微润，迷蒙已清，大便半日未行矣，却有一线生机。方既应手，原法增损。|原方鲜石斛仍易霍山石斛，加淮山药三钱。二剂。|五诊：迭进扶正养阴、止渴生津，舌绛转为淡润，大便二日未更，稍能进谷，已能语言了了，可见正气充旺，津液内生，已化险为夷矣。|北沙参三钱扁豆三钱白芍一钱五分淮山药三钱茯苓三钱炙甘草五分香谷芽四钱|