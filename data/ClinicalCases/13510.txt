0602
振兄乃郎，出胎两月，突然肢搐目斜，逾|时乃定。乳食如常，以为偶然。次日又发，幼|科作胎惊治。药用疏风镇惊不应。发经数日，俱|在巳午时候。予视之曰：“此非胎惊，乃胎痫也。”|振兄云：“胎惊则尝闻之矣，胎痫之名，请问出|于何典？”予曰：“名出《内经》。帝曰：人生而有癫疾者，病名曰何？安所得之？岐伯曰：名|为胎病，此得之在母腹中时，其母有所大惊，故|令子发为癫疾也。经云：癫痫也。夫惊之搐搦无定，痫之发作有时，大人之痫疾亦然，惟其|发作有时，故较惊稍轻耳。爰用茯神、远志、麦冬、丹参、甘草、白芍、菊花、钩藤、桑寄生，|以安神定志，养肝熄风；少入橘红、半夏曲，以涤扰心之痰涎。盖疾由母腹受惊而得，病在心肝二脏，神安风熄，其疾自平，妄行疏散，则|风益动。襁褓胃气薄弱，金石镇坠，尤非所宜。服药其发渐轻，未几而定。后见数儿证同，皆照此法治愈。|