0300
王姓妇，骨蒸盗汗，时作寒热，小腹结块，时时隐痛，月信过期不调，欲食颇健。症逾两年，杂治不效，叩治于予。|按：此必内有瘀血结伏，诸症皆由于此瘀，其他可不治而愈。但为患已久，峻猛之剂恐不能受，且饮食虽健，而人殊瘦损。用扶正化瘀法，为丸方以授之，尽丸两料，寻愈。|丸方：连皮、生炙黄芪各一两怀山药一两白术五钱甘草五钱牡蛎一两当归尾五钱海螵蛸一两鳖甲八钱霜桑叶五钱浮小麦八钱粉丹皮八钱地骨皮八钱杭白芍五钱桂心三钱延胡索三钱茜草五钱桃仁一两|