吴，十二，痢经七日，两手脉息沉数而涩，口干唇燥，舌黄而干，里急后重，下痢脓血，腹痛身痛，身热内烦、口噤神夺，乃湿热内蓄，气血都伤。书云：湿热伤气，气滞为痢，是滞着气血，不惟食滞一因也。且滞下之症，脉嫌细涩而数。帝曰：肠澼便脓血，脉见小涩者何如？岐伯曰：身热则死，寒则生，脉宜滑大。今身热脉小，噤口，为痢门逆候，实为可虑，勉宗古人调气则后重自除，行血则脓血自愈之旨，但是痛缓胃开，则是生机矣。|丽参川连吴萸炒木香生芍石莲肉槐花炭甘草黄芩|又连进调气行血法，腹痛少缓，后重少减，虽获小效，而口噤、呕恶，不纳食，总在险途。盖噤口痢，乃暑湿热邪，深入着腑，热气自下上冲，壅于胃口也。致口中干燥，小水全无，泉源已竭，阴液无以上承也。而下午至子，病则增剧，乃阴气消亡之征。然尚未敢全投阴柔，恐生生不至，更碍于胃，仍祖丹溪参连戊己法，补虚清热，且清热即能存阴也。|丽参川连吴萸制生芍木香石斛侧柏炭槐花炭银花炒黄芩乌梅|又连进调气行瘀，清热解毒，痛缓痢减，似有转机。讵昨夜半，陡然心腹阵痛，下痢纯血，四肢厥逆，况乎噤口已是危险之境，今复有此逆变，势无挽救之机，辗转无可借箸。勉拟脾肾双投、温补真阴。俟高明参服。|文党焦术姜炭安桂当归土炒炙草黄连炭吴萸制|又晨早进脾肾双补法，厥逆已回，颇属投洽。但阴气消亡，唇益燥烈，此方未敢再进。今晚姑议救阴养胃一法，务亟另请高手图治，余力不胜任也。|人参乌梅肉白芍山药熟地麦冬炒粳米炒|伏龙肝一大块煎水澄清炆药。|下痢噤口，症已危矣，此是寒在胃，热在肠，寒热久伏而发，迨至逆变多端，救阴则亡|