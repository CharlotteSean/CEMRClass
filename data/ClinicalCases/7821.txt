陈女，二十，春末起咳呛，长夏吐红，恶风潮热脉数。盖由肺受风热，气不外泄，致血妄行，非阴虚火升之比，可以勿忧，但轻疏太阴，弹指奏功。|杏仁二钱，研防风一钱薄荷一钱桑叶一钱五分，蜜水炒丹皮一钱五分前胡一钱五分连翘一钱五分甘草四分|又，前方理表降气，热退嗽宁，可见吐红一症，屡有外感，昧者不察，润补杂投，竟有弄假成真，治病求本，医门要诀，今但清养肺胃。|麦冬二钱茯苓二钱苡仁三钱橘红八分杏仁二钱，研北沙参二钱连翘一钱五分甘草四分|