0102
抱灵居士|张么，咳嗽，以荆防败毒、华盖之类不应，咳欠胸痛不眠，喜冷饮，不恶寒，唇红，舌黄，脉涩，痰如米粥，味甜，乃脓也，嚼生黄豆不腥，为肺痈也。以桔梗杏仁煎一剂，薏仁米代茶服之，夜得眠二时；又加葶苈一剂，夜咳，呕脓甚，胸隐痛，出热汗，食减；以十六味桔梗汤三剂，日食鲤鱼汤咳减，脓稀，日晡五心热，盗汗，人倦，脉濡；以四顺散加牛蒡、知母、地骨、生芪、黄连、灯心一剂，盗汗止，人健。因食鸡，夜咳甚，呕发热，以导痰汤加生芪、黄连、桔梗、寸冬、竹茹一剂，热退，咳减，舌尖泡，心痛；又一剂，五更咳甚；以枳桔二陈汤加知母、贝母、黄连、连翘、紫菀、竹茹、白术二剂，日咳止，夜咳一次，五更咳几口。饮薏苡汤则止；又得薏苡仁根苗煎汤代茶，咳全止；以六君子汤加枳、桔、黄连、连翘、知母、贝母四剂，半夜不咳，二更咳几口，嚼黄豆有腥，咳白沫无脓。日食李、杏子多，五更干咳甚，以六君子汤加枳实、黄连六剂，早晨呕苦水，咳痰；以六君子汤加黄连、枇杷、竹茹、生姜一剂而愈。|