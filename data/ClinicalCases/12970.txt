初六日，汪男，三岁。初服痘点，形即繁重，表虚脉滑，心热恣甚。谨防八九朝痒塌，且与辛凉解肌透毒。|银花五钱苦桔梗五钱丹皮三钱连翘连心，二钱牛蒡子三钱全归一钱薄荷三分杏仁泥二钱|初七日：险痘一天，头面粘连，点现疮阔，足凉，非纯然毒重，亦非纯然气虚。且与活血松肌摆毒，大凉大温皆在难施之例。|犀角镑，五钱苦桔梗五钱全归一钱五分银花五钱牛蒡子一钱青皮二钱连翘三钱南查炭三钱甘草二钱薄荷八分猪尾膏三匙外以胡荽酒洗足。|初八日：险痘二天半，但唇肿右颧肿，心脾之火甚也；足已温，痘苗稍大者即顶陷。|白茅根一两犀角五钱查肉一钱五分紫花丁五钱银花五钱红花八分苦桔梗三钱连翘三钱广皮八分牛蒡子二钱全归二钱甘草一钱五分猪尾膏三匙|按白茅根秉燥金之体，感风木而花，藏胎内异于众草，生发最速，其性喜洁，故能化毒开清，其味甘凉，故能走肺胃而不伤肺胃之阴，本草称其主衄症，盖言其所然，而不言其所以然也。但此物性平和，不假以重权，不为功也。凡一切清窍病用之最良，而痘症中护眼护喉，走清道血分，为尤良也。|初九日：险痘三天半，两颧两眼肉肿，疮不肿，心脾之火太甚也。血无不活，故今日不加血药。|羚羊角五钱元参五钱细生地三钱乌犀角五钱银花五钱紫花丁五钱苦桔梗六钱连翘三钱白茅根一两牛蒡子五钱白芷二钱生甘草一钱五分谷精草三钱|初十日：重险痘四天半，额滞于颏，颏滞于身，此阳火有余之象。虽不必大下，仍以败毒为主，而提顶次之。|羚羊角五钱犀角五钱紫花丁五钱次生地五钱银花五钱谷精草三钱苦桔梗五钱元参二钱真山连一钱五分牛蒡子二钱黄芩二钱生甘草二钱白茅根一两十二茶杯水，煮五杯，分十次服。|十一日：五天半，已有行浆之势，不必提顶托浆，但喉已声哑。趁此犹系外感用事之时，仍用昨日方开提肺气败毒，减其蒸腾炼毒之火，使归于和平，即行此阳火痘之浆法，所谓道无定体者此也，高明以为何如？|仍昨日方一贴，限明日黎明服完。|十二日：六天半，面已有浆，四肢腰背皆空，五更大便两次，痛快而溏。今晚已入气血用事之关，须渐进补托，兼与清毒。|炙绵蓍三钱党参一钱五分白茅根六钱乌犀角三钱银花三钱苦桔梗一钱冬白术二钱白芷二钱广皮炭一钱茯苓块三钱日入后服。|十三日：七天半，头面浆已七、八，腰背不足，四肢尚空。今日正是气血当今，已在痒态，必得扶其不及，多得一分浆，少得一分后患，此身小痘多之定法也。|生绵蓍五钱白术土炒黄，三钱藏红花一钱茯苓块三钱党参三钱广皮炭一钱五分广木香一钱白芷二钱炙甘草一钱五分|十四日：晚足九天，于前方内去红花。|十五日：十天浆足色苍，形势园绽，四肢陆续上浆，上肤扪之平和，不冷亦不热，脉洪数有力；合观皆情理之正，其不食畏缩，皆痛象也；痘多浆亦多，炼气血而成浆，痛亦情理之正，断非陷症。议补气以胜痛活络以定痛法，似不歧于路矣。|人参五钱生绵蓍三钱红花四分冬术三钱熟绵蓍三钱厚朴六分乳香八分茯苓块三钱广皮一钱没药八分广木香一钱甘草炙，三钱，白芷二钱|十六日：十一天，大势已在成功之象，犹须防其泄泻作痒。|茯苓块三钱洋参炒黄，一钱广木香煨，八分炒冬术二钱党参二钱炙甘草一钱五分焦白芍二钱广皮炒半黑一钱|十七日：十二天，小便长，大便滞。暂与宣化肠胃。|茯苓块三钱党参一钱五分五谷虫三钱谷精草三钱厚朴一钱|十八日：十三天，痘后肺液受伤，渴而咳。|沙参三钱地骨皮三钱象贝一钱五分麦|