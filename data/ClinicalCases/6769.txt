0006
吴岘山先生，庚寅闰五月夜，已寝，口渴饮冷绿豆汁碗许。因病癃，用力挣努，则大汗如雨，日夜数十次。自股膝至足跗皆逆冷，烦冤不宁，且不欲食。医屡更而不效，举家惊惶。予时适至广陵。延请予视。脉皆浮大，而尺按之缓细。予谓：“长夏阳气大泄，暑热伤气之时，膀胱为寒凉抑遏，气化不得宣通。身半以下复厥逆如是，且挣努一次，汗出一次，阴液外竭而阳气内伤，非细故矣。”予初仿七味加减，小溲略通。次早，诊脉如前。因改用桂附八味，复以生脉回阴中之阳，又能助州都之化，补元气之耗，且以滋真水之源。先生连日不能交睫，服药后正得酣寝。予曰：“既已安神，则机关投合矣！”及寤、小溲顺利。即进稀粥一碗，照方稍为增损。四、五日下体方渐温和，但先生年近古稀，气血不无亏耗，是以一病方回而虚症叠见。予按法治之，无不取效。其中人参一味或用或不用，而本家则必加入用之，且米饮人乳|无不暗和参汤以进。不知凡药中病即止，亢则|为害也。因服参过多，痔发肛肿，小便黄浊。又|请他医，不效。乃复延予。脉之右转沉数。予|与诸令嗣约曰：“尊公前显饮冷而伏阴寒，今则|过补而助湿热。夫病有前后寒热之异，治有终|始补泻之殊，因时变通，不宜执一。欲尊公之|病速愈，切须停住人参。”不信，反增心气下陷，|舌生黑苔。予复力阻之，于是三日不服参，而|神气转好，因于养阴队中兼清肠胃湿热，连服|五、六剂，症减十之八九，饮食行动已觉如常。|