毛姓妇，患胸痛甚剧，床上乱滚，哀号欲绝，月信愆期。延余诊之。脉沉弦搏指，指甲与唇俱青。余曰：“脉沉滑主血，弦劲搏指，其血宛结，当是瘀血留于胸膈而作痛也。细询得病之由，忽悟半月前被硬木触胸，其为瘀血无疑矣。与归尾、赤芍、桃仁、丹参、西洋参、琥珀、乳香、蒲黄、五灵脂，一剂而愈。故治病之道，四诊皆当留意，乃能与病切中，而所投无不效也。|