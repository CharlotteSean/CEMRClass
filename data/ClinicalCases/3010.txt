0000
自汗阳虚，盗汗阴虚。正气、肾气素虚，加以疟邪缠绵，二气亦伤。腰腿酸楚，食饱左胁不舒，咳嗽有痰，说话甚低，中虚不接。拟何人饮六君加减。|太子参三钱粉草五分制首乌三钱冬术三钱半夏粉一钱五分醋炒鳖甲三钱茯神三钱新会皮一钱牡蛎四钱北小麦八钱大枣三枚煨姜一片|复诊：加知母一钱二分|经云：诸寒之而热者取之阴。阴者肾阴也。热之不热，是无火也；寒之不寒，是无水也。舌干不渴，溲红不热。截疟化疟之法，种种不应。里气空虚，肾不化邪；邪已著而不达不化，徒截无益。宜益水源之亏，制火炎之炽，真阴来复，脉象振作，不治疟而疟自去。是否有当，高明酌之。|生熟地各五钱山萸肉三钱，盐炒福泽泻三钱淮山药四钱，炒西党参二钱大龟板四钱云茯苓三钱水炒柴胡一钱粉丹皮三钱|