0502
某左。初诊：形寒转壮热，头痛，舌中淡黄，口腻作干，小舌坠，痰多胸闷，脉数，便通溲利，温邪内伏，正在方张，未可忽视。|淡豆豉三钱桑叶三钱薄荷一钱白蒺藜四钱白杏仁五钱象贝五钱枳壳一钱竹茹三钱莱菔子五钱车前子四钱|二诊：壮热头痛，舌中根黄垢，前半少苔，口干，喉间哽痛，脉数，胸闷，便溏，溲赤少，温邪深伏不轻，防连热转重。|淡豆豉三钱生山栀二钱桑叶三钱薄荷一钱牛蒡二钱连翘三钱枳壳一钱半竹茹三钱银花四钱生石决明一两|另给吹喉药珠黄散、锡类散合用，漱后不时吹敷患处，漱口用月石三钱、儿茶二钱，开水化烊，候冷另贮，吹前漱喉|三诊：表热甫得转轻，舌黄质红，喉关红碎，胸闷至甚，脉数不畅，肌肤不清，梦语，溲少，便溏不多，温邪郁伏不达，极易为传变端，略有松机，断不足恃。|桑叶三钱牛蒡子三钱赤芍三钱蝉衣五分银花四钱辰连翘三钱枳壳一钱半竹茹三钱白一杏仁四钱象贝五钱芦根二两|吹药，珠锡合用。|四诊：温邪疠毒，深郁不达，表热貌似得解，舌根黑尖见红刺。脉数而少力，大便热散，夜来糊语甚多，胸闷，■光满布，种种现象皆为邪毒不达，缩陷最为可虑。|鲜生地六钱淡豆豉三钱蝉衣七分牛蒡子三钱连翘三钱赤芍三钱紫贝齿一两半天竺黄三钱银花三钱甘中黄七分枇杷叶四钱白茅根一两|五诊：表热似解，病毒蒸郁营分，■光满布，药后夜寐较安，糊语得止，便泄转闭，小溲连下两次，色黄而混，脉小数，胸痹体痛，病势渐得转轻，而反复变端，尚在意中也。|淡豆豉三钱鲜生地一两赤芍三钱蝉衣七分牛蒡子三钱白杏仁四钱银花四钱桑叶三钱滑石四钱车前子五钱连翘三钱芦根二两|六诊：表热幸未复作，舌光红少液，舌下痛，咽干，昨宵咳嗽气急，药后即平，便闭溲黄，脉小数，仍觉胸痞，■光略退，病热渐得转松，然不虞荐至，仍在意中。|桑叶三钱鲜石斛一两丹皮三钱赤芍三钱杏仁五钱鲜生地一两黄芩三钱芦根二两石决明一两甘中黄一钱半|七诊：热退后，幸得站定，舌根黄，咳嗽夜甚，咽痒，胸痞，脉滑数，大便色黑不畅，小溲通，疠毒犹多，蒸郁营分，转松尚不足恃也。|桑叶三钱地骨皮四钱生草七分白杏仁四钱象贝四钱知母三钱花粉四钱大竹叶三钱银花四钱芦根一两枇杷叶四钱|八诊：病后诸恙均安，惟气火不潜，寐不甚熟，两太阳筋跳动不已，作魇，脉濡滑左弦，大便由溏转闭，溲利，宜清化浅降，兼和阴分。|炙鳖甲一两石决明一两磁朱丸四钱西洋参一钱半元参四钱生白芍三钱枳壳一钱半竹茹三钱辰连翘三钱鲜竹沥一两，冲|附喉科吹药方：|珠黄散：珠粉一钱犀黄五分西月石八钱飞中白二钱冰片四分飞青黛五分|锡类散：真象牙屑一两二钱熟石膏一两二钱飞滑石一两二钱飞中白八钱甘中黄四钱珠粉5分冰片五分/|