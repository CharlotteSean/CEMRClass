0502
孙某某，阴不上乘，阳失下降，喉蛾肿痛逾月。适值大节，病势加增。脉左弦右大，渴饮火升，病难霍然，用清营制火，冀其渐松。|犀角桔梗山栀川贝杏仁花粉芦根川连盐水炒|二诊：昨得便泄一次，左脉弦象稍和，再从清补育阴培其本。|二原地霍斛洋参阿胶五味川贝杏仁燕窝汤代水|三诊：《经》曰：少阴之脉循喉咙，挟舌本。少阴之液素亏，君相之火无制，舌胀咽痛痰块所由来也，须血肉有情之品为补。|海参淡菜燕窝浮石蛤壳叭杏海蛰荸荠|