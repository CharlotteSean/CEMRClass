病由忧郁而起，肝火亢盛。始则小便浑浊，渐至遗精，经年未痊。现春木司令，其势益张；是以少腹气逆上攻，心烦脘闷，口苦色苍脉弦，皆木火亢烈之明征。虚火妄动，坎离不交，阴精乃暗走外泄矣。宜制木壮水，冀可平复，方列后：|生地黄三钱川连八分，炒赤茯苓二钱肥知母一钱五分炒黄柏一钱五分黑山栀二钱沙参二钱延胡索一钱龟板二钱川楝子一钱芡实二钱|上药水同煎服。另吞当归龙荟丸一钱，开水送服。|诊得右脉三部俱见弦滑，左尺细，寸关微弱，舌苔白色。以脉合症，是肾阴下亏，湿热内淫，相火挟而上蒙清窍。是以头眩耳呜，下则遗精，肛门作痒出水。法宜滋养肾阴，调和胃土，并分利膀胱以化湿热而清相火，冀可有效。|大生地四钱，炒淮山药三钱赤茯苓三钱粉丹皮二钱麦门冬二钱川萆薢二钱龟板三钱制半夏二钱黄柏一钱五分知母一钱五分左牡蛎三钱泽泻二钱|色白脉小，频患梦遗。阴精久已失守，入春阳动不藏，诸气皆升。头面常热，心悸汗出跗肿，动即气促，夜寐不安，五志烦扰。乃肾气摄纳无权，阳不潜伏。宜取厚味以填阴，重质以镇神，并甘以缓之，酸以收之，久持冀可有效。|熟地黄三钱清龙骨二钱淮山药二钱白茯神二钱人参一钱五分枸杞子一钱五分，炒炒生膝一钱五味子七分|诊得左尺脉浮不和，肾气虚损可知，关部独大弦数，舌苔黄燥，肝经湿热，郁火又盛。火动必摇其精，故时有梦遗之患。肾主收藏，虚则宜补；肝主疏泄，实则宜泻。斯为一定成法。|人参二钱天门冬二钱黄柏二钱炙甘草七分大生地三钱缩砂仁八分黑山栀二钱柴胡一钱龙胆草一钱五分|水同煎服。|