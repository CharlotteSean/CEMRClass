0303
丁亥四月十二日，某氏，三十岁。产后感受风温，自汗身热，七、八日不解；现在脉沉数，邪陷下焦，瘛疭，俗云产后惊风。与复脉法，但须先轻后重。|细生地四钱麦冬不去心，四钱大麻仁二钱生白芍二钱丹皮三钱炙甘草一钱生鳖甲打碎，五钱阿胶二钱煮三杯，分三次服。|十四日：产后阴虚，又感风温，身热；与复脉法身热已退，但脉仍数，虚未能复。仍宗前法而进之。|丹参三钱大生地五钱生牡蛎五钱炒白芍三钱生鳖甲五钱麻仁三钱麦冬不去心，三钱炙甘草二钱丹皮三钱阿胶三钱浓煎三茶杯，分三次服。|辛卯七月二十七日，普氏，二十七岁。产前暑伤肺卫，身大热，三日而生产，后十五日热不解，并前三日，已十八日矣。逆传心包，神呆瘛疭，全入心营，大便结，六脉芤，虚症已深危。勉与邪少虚多之复脉汤法，兼以清上。|细生地五钱元参四钱茶菊花三钱焦白芍三钱麦冬不去心，四钱冬桑叶三钱火麻仁四钱丹皮三钱炙甘草三钱生鳖甲五钱阿胶三钱煮三杯，分三次服。外服牛黄清心丸一丸。|八月初九日：产后伏暑瘛疭，与复脉法已愈，惟大便结，脉虚。不可以下，只有导法可行，汤药润津液为要。|元参一两大生地五钱阿胶五钱麦冬不去心，五钱生白芍三钱麻仁五钱煮三杯，分三次服。此方服三帖大便通。|十二日：产后阴虚。|大生地六钱沙参三钱大麻仁三钱生阿胶三钱麦冬不去心，四钱炙甘草三钱炙阿胶三钱归身二钱桂圆肉三钱生白芍三钱萸肉三钱煮三杯，分三次服。|癸亥二月初四日，王氏，二十六岁。热虽重，而阴脉有余，非虚证也，乃伏暑为病，阳陷入阴之故，痰多咳嗽，胸痞不饥，忌柔药。|炙鳖甲五钱茯苓皮三钱干姜一钱青蒿三钱广郁金三钱青皮一钱五分半夏三钱青橘叶三钱生姜三片广皮一钱五分黄芩炭一钱五分煮三杯，分三次服，|初六日：服刚药而寒反多，热反少，脉反缓而小，不渴，太阴湿重也。|茯苓连皮，五钱茅术炭三钱青蒿三钱半夏五钱广郁金二钱广皮二钱干姜三钱黄芩炭一钱五分生姜三钱草果煨，一钱煮三杯，分三次服。|初七日：脉缓舌苔重，便溏胸痞，色淡黄白，合而观之，为湿重脾寒之象。|半夏五钱茯苓块五钱薏仁五钱杏仁二钱生茅术三钱炒黄芩二钱槟榔一钱煨草果五分广皮二钱干姜三钱白蔻仁六分煮三杯，分三次服。|初八日：诸症俱减，宜减其制。|茯苓三钱淡干姜一钱五分生茅术二钱半夏三钱黄芩炭一钱槟榔八分杏仁二钱白蔻仁六分广皮一钱煮二杯，分二次服。|初十日：病退八、九，以养中焦为法。|半夏三钱茯苓块五钱薏仁五钱杏仁三钱炒于术二钱莲子连皮，打碎，去心，三钱广皮一钱五分白蔻仁研，八分煮三杯，分三次服。|十三日：产后阴伤，因有寒湿外感症，但见脉缓而阴脉有余之寒湿疟症，故忌柔用刚。兹湿症全愈，而阴虚脉洪数，阴脉不足之症现，则不得不退刚用柔，因时制宜，医贵乎活泼流动，神明变化，以求合乎道者此也，岂有一毫私意存乎其间哉！|大生地四钱麦冬不去心，四钱熟五味打碎，九粒焦白芍六钱生牡蛎四钱炙甘草二钱炙鳖甲三钱煮三杯，分三次服。|