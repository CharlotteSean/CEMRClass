0000
崔汝槐，年四十二岁。|病名：湿热痢。内经名为肠澼，后贤又名滞下。|原因：体质气虚，入夏多食瓜果，湿久化热，正不运邪，蕴结肠胃。|症候；痢下两旬，始则红白稠粘，继而转为黄积，腹痛下坠，饮食欠纳，形色索然，委顿殊甚。问有几时？曾服药否？答已两旬，出方一帙。简阅一过，纯趋温补一派，收效如何？答云：红白已减，黄积复来，腹痛尤甚，且食减人疲。|诊断：勘脉细滑，按之有力，脉症合参，气质虽惫，脉未动摇，仍主通之，勿以久痢之言所惑。况通之一字，原非专指攻下而言，际此黄积滞下，腹痛尤甚，仍系湿热酝酿于中，中气不足，调剂无方，虽有补剂，其于痰何！上焦痰既不行，下脘热亦不泄，邪反逗留，正愈不立，当先剿而后抚，毋投鼠以忌器。|疗法：通则不痛，因君干姜、川连，一开一降，臣以茯苓、半夏，化湿祛痰，佐以甘草、扁豆衣、谷芽、六曲，调和脾胃，导浊升清，使以滑石，通利水道，俾三焦之湿热，咸得长驱而直决也。|处方：泡淡干姜五分小雅连五分，吴萸水炒云茯苓三钱法半夏二钱水炙黑草五分白扁豆衣三钱，生生谷芽三钱六和曲三钱西滑石三钱，包煎河水煎服两剂。|次诊：前方两服，黄积减半，苔转淡黄且薄，腹痛亦微，小溲赤而且痛，是邪已化而下寻出路之征，奈中气式微，邪难速走，改以连理汤加味，培中泄邪。|次方：西潞参二钱，米炒生于术一钱干姜四分水炙草四分小川连五分，盐炒云茯苓三钱醋夏二钱方通草一钱河水煎，仍投两剂。|三诊：勘得黄积已止，左少腹仍形痛胀，溲短苔化，是湿流就下，热蓄膀胱，气机未化，改开太阳。|三方：瑶桂心四分云茯苓四钱猪苓二钱生茅术一钱建泽泻二钱小川连五分，吴萸炒开水一杯为引。|河水煎滚，再下桂心，十余沸服。|四诊：少腹痛蠲，溲长苔净，惟余薄白，膈上欠舒，自觉停痰，得谷嗳气，乃邪退而中枢升降仍未调也。改以治中，兼输升降。|四方：西潞参三钱，米炒焦白术一钱云茯苓三钱水炙草五分广橘皮钱半佩兰叶一钱春砂仁四分炒薏仁三钱老生姜四分河水一大盏，煎服。|效果：四服纳谷渐强，胸次豁然矣。|廉按：湿热成痢，前哲谓伤气分则为白痢，又称脾痢，伤血分则为赤痢，又称肝痢。用药之法，白耐刚而赤耐柔。此案红白痢后转黄积，凡湿热痢如此者多，方则用刚远柔，以其多伤气分，故末诊用钱氏异功散加味，纯属扶中健脾矣。|