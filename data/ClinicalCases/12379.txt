0503
过铸|牙痛虽小证，痛时则万份难受，且常发则饮食减少，体气渐亏，甚至牙龈空黑，变成牙岩而不治。治牙之药，有今日效而明日不效者，|有今日不效而后忽效者，盖有风火虫之不同也。|治牙之方，盈千累百，求其统治各种牙痛立刻见效者，竟不可得。即西医之药，亦未能尽验。余牙痛三十余年，苦楚万状，上下之齿尽落始克。拟得一方，无论何种牙痛，含之立效。兹特刊出行世，俾天下之牙痛者，不致长受此苦也。|立止牙痛神效方，即消腐散：藁本、槐花、当归、白芷、升麻、防风、甘草生、地骨皮、川芎、细辛、薄荷各一钱，水煎去渣，温含口中，牙痛立止。冷暖须自试，以止痛为度，果能冷暖得宜，一服即止。痛甚者，两三服，无不止矣。|