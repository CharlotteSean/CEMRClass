0000
某。下利日久，脾肾虽亏，而肠胃湿浊不|清。兜涩太早，以致腑气不通，湿浊上腾，上|体作烧，口干汗出，恶风怯冷。拟清气养阴，以|清湿浊。|沙参江枳壳杏仁蒌皮黑山栀炙紫菀玄参象贝母茯苓枇杷叶|二诊：脉来弦涩之象已减，肠胃之气较舒，大便畅行一次，嗣后仍然痹窒后重，股腿痠楚，宿垢不行。拟开肺之法。|全当归紫菀杏仁泥苏子茯苓广木香江枳壳粉甘草韭菜汁枇杷叶|阳羡，徐左。暑湿由肺胃而入大肠，咳嗽下痢白积，里急不爽，去秋迄今未已，脉弦细数右虚，内热，舌色光红。阴分已伤，是为肺痢。拟肃肺养阴，兼清肺胃。|北沙参淮山药紫菀扁豆皮丹参粒豆皮川贝母云苓甜杏仁橘红干荷叶枳壳|二诊：肺为辛金，大肠为庚金，一脏一腑，相为表里。咳嗽下痢，肺与大肠同病。热蕴于肺，下逼大肠，已延十月，气腥而秽，脉见细数，阴伤热蕴显然。拟养阴清肠胃。|北沙参酒炒川连黄柏粉草橘红枳壳云苓紫菀瓜蒌子炒香杏仁淮药石斛苡米|三诊：昨进养阴热而兼润下，白痢已止，大便坚结成条，至圊不解。痢久阴伤液涸，致肠胃燥干，咳嗽虽稀，而痰不爽，咽干作痛，气分之热未清。仍养阴清肺润肠。|北沙参杏仁枇杷叶麦冬云苓川贝母淮药蜜炙紫菀玉竹川石斛栝蒌子炒香松子仁|