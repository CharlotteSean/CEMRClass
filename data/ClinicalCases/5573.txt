0004
费伯元分司，患烦躁不眠。医见其（舌）苔白也，投以温药，因而狂妄瘛疭，多方不应。孟英视之，左脉弦细而数，右软滑，乃阴虚之体，心火炽，肝风动，而痰盛于中也。先以犀（角）、羚（羊角）、桑（叶）、菊（花）熄其风；元参、丹皮、莲心、童溲清其火；（竹）茹、贝（母）、雪羹化其痰。两剂而安。随与“三甲”、二至（丸）、磁朱（丸）潜其阳；甘（草）、（小）麦、大枣缓其急；地黄、麦冬养其阴。渐次康复。|