尤，积饮有年，呕吐酸水腻浊，甚至一二斗，必须倾囊而止。自言喜得小便则适，交春其|病转剧，肢麻呃逆，脉弦而迟，胃阳式微，肝木肆横。先以吴茱萸合半夏汤，服得稍平。然察色按脉，正气日馁，几至厥象，殊属险途，勉拟方。|人参姜夏茯苓蔻仁陈仓米熟附干姜白芍丁香|二诊：连进温中镇逆，呃逆不止，间有神志失守，语言无序，脉濡少力，起卧不安。气藏丹田，肾司纳气，倘引动真气，阳升厥脱奈何？考之古训，上中不效，须究下焦。宗景岳摄固立方，吸气归原之旨。|人参干姜龙齿紫石英沉香牛膝熟地茯神炙草五味子丁香柿蒂|