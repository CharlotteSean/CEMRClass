剡北塘口李春帆，病瘟疫十余日不愈，伊父煦亭延余医治。甫入座，未及诊脉，煦亭即述病情，谓小儿年十三，自本月初七日忽然乍寒乍热，至初九日又兼呕黄水，医用和胃之剂不效，至十三日身壮热，舌焦红，日夜躁狂，渴欲饮水，医用三黄汤不效，次日清时又吐蛔二条，改用加减连梅丸，舌略润，渴稍止，而呕仍不减，热亦渐加，证重固不待言，即此十余日不食不便，更属可虑。余曰：“外感多不食，不食非病，不便乃病，治所当急耳。况瘟疫邪入阳明，大便闭结，必使里气一通，肌表乃疏，自然汗愈。”语毕就诊，脉得数实有力，且右甚于左，知是阳明腑病，非下不除。余谓煦亭曰：“令郎之证，其始之塞热交作者，疫邪初感尚无定著也，其继定呕吐黄水者，疫邪深入，邪正相争也。其后之壮热不已，时而吐蛔，时而空呕者，疫邪传里，胃热如沸，下既不通，浊气上逆，势所必然也。种种变证。总由失下所致，就证用方，惟调胃承气汤，甘草易人中黄为合剂。”煦亭又为：“小儿面浮足肿，元气亏之可知，其何能当此重剂乎？”余直告之曰：“急下以存津液，善策也。独惜用之不早耳。前医不知瘟疫治法，故病至于斯。速进药饵，以救危急，无事多赘。”果投一剂而病减半，投二剂而现如失。次朝余乃旋归。越二日煦亭来寓转方。余往新昌麟儿复诊，书一调理方以了事。|