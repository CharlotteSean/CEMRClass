曹氏子，四岁，秋燥，时发热、呕吐，服消散药，二日而惊作。延予治时，搐未定，热未退，脉滑大，舌如杨梅，出口不能收。予曰，“此燥火上冲而吐，不与清凉，是以惊作。”视其舌，则为热甚之确据。先用梨汁以润其舌，舌能转动，即以牛黄、生蜜调涂舌上。少顷，舌收，遂能咽药。乃用生地、丹皮、麦冬、连翘、栀子，以清心泻火；丹参、茯神，以宁心；橘红、半夏、天麻、钩藤，以开痰散惊。徐徐进药，至夜搐定，夜半热退，天明人事省，但倦耳。因其吐多，遂与和胃之剂。午后四肢微冷，热复大作，唇红，口渴，人事昏闷，此胃热复甚也。前症当用黄连、石膏，见其胃弱，治以平剂，是以复作。不得已，乃用白虎汤加柴胡、|