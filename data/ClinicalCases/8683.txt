0007
蒋左，年四十三，苏州。右手臂酸楚不举，已经年余。手指抖动，不能握物。经中西医治，针灸按摩，均无少效。诊脉濡弦，断为风湿入络，阳气不宣耳。用轻可去实法，宣痹化湿通络熄风治之。|晚蚕砂苡米仁桑寄生象贝母紫米钩各三钱炒防己炙木瓜左秦艽丝瓜络姜竹茹各钱半嫩桑枝五钱白蔻仁五分，冲|本证始末：此证本方服三剂，酸楚除，指抖减，臂之举能与肩齐。改方加指迷茯苓丸三钱，又服四剂，肩骱灵活，如平日矣。|方义说明：经文谓风寒湿之气，合而成痹，风痹善行，湿痹著而不动，寒痹多痛。本证既不行动，又是甚痛，说是风痹，似乎不当。殊不知此症，先臂痛而后手抖，即是内风之行也，酸而不痛，非寒也。针灸按摩，均不能愈者，非湿也。良由肝气郁滞伤筋，阳气不能宣行，以致痰湿阻滞。平方仅用蚕砂、米钩以熄风，米仁贝母以化痰湿，桑寄生、桑枝、木瓜、秦艽、瓜络以通行经络，白蔻仁辛通阳气，符合轻可去实之用意，而能见效如神也。|