程。左脉浮弦而紧，风温郁于阳明，寒热两日，得鼻衄而止。舌黄余热不清，法宜清解，最忌温散。|南沙参三钱麦冬一钱五分鲜藿斛三钱赤芍一钱炒黄芩一钱茯苓二钱桑叶一钱炙甘草五分橘叶七片|又。舌黄已退，右脉渐平，左手关尺尚大。肝肾两火未平，引少阳甲火而升，故鼻衄不时举发，宜滋阴降火，二便一爽，自可豁然。|细生地三钱茯苓三钱泽泻一钱粉丹皮一钱地骨皮一钱炒黄芩一钱赤芍一钱白茅根三钱|又。脉左洪，右濡。血虚内热气虚不摄，故鼻红时见，头昏疲倦，咳痰白色，饮食渐减，口内作干，宜清营化热为治。|原生地五钱暹罗犀角三分赤芍一钱粉丹皮一钱五分炒黄芩一钱北沙参四钱麦冬肉一钱五分茯苓三钱生甘草五分白茅花灰五分米炒桑叶一钱|又。右脉已和，左脉似数。头昏鼻衄，虽属上焦虚火，究系阴虚阳越，仿磁石六味法。|原生地五钱，酒洗粉丹皮一钱黄甘菊花一钱茯苓二钱川石斛三钱白茅根五钱怀山药二钱，炒泽泻一钱煅灵磁石一钱|又。照煎方加瓜蒌皮三钱。|三服后，彻煎剂，每空心开水送。|磁石六味丸三钱。|问鼻衄由于血热妄行，犀角地黄治之而仍发，竟以磁石六味收功何也。曰：犀角地黄汤但治其标，磁石六味则治其本。人知鼻衄为血热妄行，不知所以血热妄行者，皆由水亏火旺，阴虚阳越之故。磁石既可重镇，又能补水。为上实下虚之圣药也，故能奏效。究系上病下引，治法可与汪症参者。|