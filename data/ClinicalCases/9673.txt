蒋，女十岁，项生数核如豆粒，按之则动而微痛。脉数弦滑，系肝胆经风热血燥，过食厚味，延及足阳明胃经蕴热，颈项结成痰核也。宜投二陈汤加夏枯草、黄芩、连翘、桔梗、牛蒡子、花粉、木香，间服八味逍遥散及归脾汤，俱加贝母、远志，以夏枯草煎汤代茶，外用大红膏，醋熬调敷患处。月余核小而软。后服此丸方，诸核全消。|生地四两当归赤芍元参茯苓海藻贝母郁金各两半连翘去心白敛各一两远志去心橘红各八钱|右为末，用夏枯草八两熬膏，杵为丸，桐子大，空心服三钱，以开水送下。/|