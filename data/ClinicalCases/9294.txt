北山友松|泉州藤井法桥道安老母七十三岁，庚戌仲春，发疡在京门带脉之分，大五寸许。法桥昆仲四位，俱显医名于时也，昆仲相议，先用吕洞宾仙传化毒汤，次用托里消毒散，再用精要十宣散。一外科为之敷贴，溃后脓汁清稀，疮口干燥不赤而黯，咽膈不利，咳嗽粘痰。其仲子北村救斋与予邻居于坂阳，请求赴泉，为母诊视。脉之虚弦，予谓诸昆仲日：“令寿堂年过古稀，发疡至今，溃脓多日，血气必亏。须进独参汤，大补元气，间用十全散，或增温中托里之物，或投消痰化毒品，缓缓图之。且元阳未至败绝，饮食不减常日，治不失法，回生可期矣。脉之虚弦，老者之常例，溃疡之当然也。但发于少阳多气少血之地，似为可虑于收合之际。然而疮口虽阔，根盘似浅，可以动摇，得补托之内服药，灸之外施，或可移于太阳背部，未可料也。”法桥昆仲眼眼相觑，唯唯低首而已。予曰：“外科书所谓疮疡灸法，有回生之功，若未溃则拔引郁毒，已溃则补接阳气，祛散其邪，疮口易合，其功甚大。东垣亦云：毒气沉伏者，或年高气弱，若服克伐之剂，气血愈虚，脓因不溃，必假火力以成全功也。”遂教以附子为末，唾津和作饼，厚三分，安疮上，以艾柱灸之，使微热不可令痛，干则易之，如困则止，日灸三度。夜以太乙膏每一两加石菖蒲末、硫磺末各一钱，牛油五钱，木蜡三钱，一处溶和作油膏，摊在旧绵布，贴于疮上。次日又灸三度，次夜又贴油膏，第三日赤处渐见。至七日夜黯处全消，赤肉渐生矣。于是改用东垣通气防风汤一帖，每二钱许，一日与二贴，仍进人参汤一帖。至三日后，令■万搥绿云膏摊贴太阳经旨门志室之分，以至疡之小半以吮引之，又制象皮膏敷贴大横、腹结及章门，以至疡之大半，以追推之，其上总以加味太乙膏封之。待二日后，剥而视之，其疡将移于太阳经分之势成矣。再如前法敷贴七日，内服补中益气汤，加芍药、桂，增柴胡、陈皮至十五贴，乃少阳之疡移于太阳之分矣。猗欤药中肯繁，有如是之奇妙哉。其法虽似怪诞，其实远迩共知，故录之以俟好事君子为榜样矣。医中微妙，书不尽言，言不尽意焉。后用生肌膏药贴之，至三月余，疡平而收口矣。寿至八旬而终矣。|