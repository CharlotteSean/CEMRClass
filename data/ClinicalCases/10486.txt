周女。年已三十有三，水源一经未通，而每月必腹痛，腹左痞硬，食少作恶，或吐痰水，脉弦细，舌白。荣卫不调，斯为得天地之偏者，收效不易。|当归二钱大丹参二钱炮姜五分上肉桂五分大白芍二钱，吴萸五分拌炒金香附一钱五分醋炒青皮一钱姜半夏一钱五分旋覆花一钱五分，包刺蒺藜四钱佛手八分红枣三个|另：四制香附丸三两，每服三钱，开水下。|二诊：年已三十有三，地道一经未通，而每月必腹痛者数年，少腹痞硬，脘闷作恶，口碎，舌白转黄，脉弦数。冲带不通，斯得天地之偏者。刻下当疏肝和胃，以调荣卫。|左金丸八分大白芍二钱当归二钱大丹参二钱白蒺藜四钱细青皮一钱五灵脂三钱，醋炒川楝子一钱五分，醋炒云苓三钱延胡索一钱五分月季花四朵|