安昌庞妇。冲任内怯，带下癸涩，腰酸腹痛。脉涩细，右细数。肝风浮越，头疼牙痛。姑宜柔肝熄风为主。六月初三日|煨天麻八分生牡蛎四钱钗斛三钱西洋参一钱粉丹皮三钱稆豆皮三钱小胡麻三钱炒杜仲三钱甘菊二钱钩藤三钱桑寄生三钱|清煎五帖。|又：带下未除，腹中疼痛，脉涩数，头痛悉差。宜柔肝、调经、涩下。六月十四日|桑寄生三钱炒杜仲三钱丹皮三钱制香附钱半小胡麻三钱远志肉八分炒白芍钱半覆盆子三钱元胡钱半钩藤三钱钗斛三钱|清煎五帖。|史介生评：素禀阴亏，冲任皆损，是以腰腿连腹，经愆带下。内风浮越，直上巅顶，则头晕牙痛，治以柔肝熄风，滋液补肾，而头疼牙痛悉差。次因腹中尚疼，故用理气活血之品。/|