久咳见血，气喘神倦；六脉细微，四肢略肿，便溏胃闭。此系火不生土、土不生金之象，虚怯已成，难治。|炒熟地沉香拌制于术橘白款冬牡蛎煅枇杷叶制附子白茯苓天冬五味炙胡桃肉|自夏及冬，血证虽属不发，而真阴亏竭，喘急不已；脉细软而神痿顿，水火两不济矣。天气渐寒，恐日形憔悴，姑与温纳根元一法。|干河车炙龟板枸杞子天冬紫石英山药大熟地山萸肉五味子麦冬胡桃肉橘白|