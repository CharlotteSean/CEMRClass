0601
高瑞笙女，三岁。辛酉四月身热，痧点正出之际，看护稍疏，下床出外冒风，痧隐黯黑，沉睡音低。脉细伏，舌干绛，口渴，溲秘便泄，头额冷汗自出。专科进以麻黄温透之剂，不应。郑鹤琴君嘱邀予诊。痧毒内攻，正虚血痹，不禁开泄。拟养气阴，通血清营，导赤出入。北沙参、霍石斛、辰麦冬、鲜生地、紫草、辰木通、甘草梢、连翘、炒牛蒡、川连、郁金、稆豆衣、黑山栀。另乌犀尖藏红花各二分，川贝母五分，研服郑君又加稻根须。服后，右脉稍起，左仍细软，舌绛转淡而润，音高，眠少，渴减，便泄止，溲多，头汗转暖而少，痧点大半转红活而云头隐隐似丹。原方去川连、木通、草梢、紫草，加茅根、苇茎、大青、黄芩、元|