0000
曾治黄大元患伤寒，吐痢交作，四肢逆冷，又加烦燥，饮食不进。来寓求治。予以奠安汤。用黄芪二两以代人参，白术二两，肉桂二钱，丁香二钱，故纸三钱。水煎灌之，立即救危。此方用黄芪以救胸中阳气之绝。白术以救脾胃之崩，实有致效。丁香止呕。肉桂温中又能止泄。故纸收固肾气，救中土之危亡，奠上下之变乱，转生机于顷刻，杜死祸于须臾。若有真正官参，十人可救九人活也。|