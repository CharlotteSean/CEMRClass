0006
朱。肿胀已退，脉象较前稍大，汗出至膝而止。阳气有流通之象，阴湿有消化之机。今以温理中州，中州得运，庶几决渎流通，寒转为温，否转为泰矣。然须调养百日，庶无反复之虞。|熟附子冬术茯苓通草桂枝焦六曲牛膝陈皮泽泻姜皮|又：肿胀由乎脾肾，阳虚水湿偏淫。通阳化湿水邪平，方法原为对证。面目四肢俱瘪，单单大腹膨脝，更兼遗泄再伤阴，久病恐难胜任。|桂枝陈皮冬瓜皮益智仁姜皮|另：六味丸三钱，药汁送下。|