王道和，病挟虚伤寒，小便闭塞全无点滴，|小腹微胀，前医用发表之药，兼四苓利水，病|加沉重，精神愈困，小便仍然不能。余曰：此|病正气大虚，夫精神困倦，肺脾虚也；小便闭|塞，肾气虚也。经云膀胱者州都之官，气化则|能出矣。发表之药乃克伐之性，中虚何能堪此，|是邪气未攻及而胃气愈遭其困矣，四苓散乃利水之剂，利性伤气，则州都之气愈被其戕矣。中|气伤则外邪愈进，肾气愈亏而小水愈不化矣，治|此之法，只宜峻补，待正气已健，邪气不攻自溃，肾阳已壮，水得气化而自通矣。即与大剂|六味回阳饮，峻补三焦之元气，服至二日，精|神颇畅，大汗出而外邪解矣，小水亦略通，服|至五日，小水大利，小腹豁然，而精神举动尚|未健，服至旬余，始气爽神强而大安。|六味回阳饮|人参附片干姜枸杞当归甘草|