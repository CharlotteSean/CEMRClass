杨。小产前，即觉少腹痠坠。产后痠痛，连及腰脊，形寒而热象不扬，脉情细数，不能鼓指。此由寒邪先伤经络，产后营气馁弱，不能外托。于法当温营化邪，疏导络瘀。所嫌脘闷口甜，不饥少纳。暑湿时感，着于中焦。有与温化之品相碍者，不得不兼顾及之。|桂枝苏梗佩泽兰叶炒当归乌药制香附丹参广郁金青蒿橘红络藿梗益母草|