0502
农部欧梅龛，次女五岁，烦躁啼哭，气急声哑，乳粥难入，药不沾滴。医皆以惊风难治。余看其唇红颊赤，口舌干燥，咽喉两旁红肿，中间圆突如珠。此火毒结于喉间，致成双乳蛾，非惊风重症也。即用针刺患处，出血甚多。投以雄黄解毒丸，痰涎涌出。又用加味二连散吹之，少顷，神苏哭止，旦能食乳。复用抽薪饮以清咽降火，末药频吹。更以服蛮煎加桔梗、射干、山豆根，数剂而愈。若作惊风，不用针刺出血，几致不起。|