杨桩圃君，年三十三岁。民国二十二年二月二十九日诊。    病名：气虚咳泻。    原因：素患遗精，时易感冒，元气不足可知，新感寒邪，兼夹油腻，下陷泄泻。    证候：泄泻清水，头痛形寒潮热，咳嗽痰粘。    诊断：脉滑舌苔黄粘，内伤外感证也。    疗法：用玉屏风散，合葱豉二陈，和卫达表，升清止泻。    处方：生黄芪五钱防风二钱炒白术三钱陈皮一钱制半夏三钱带皮苓四钱炙甘草一钱葱白七个淡豆豉五钱    次诊：二月三十日。脉缓，舌红，苔薄黄，泄泻差，口不渴，咳痰溲少，头眩作痛，寒热遗精，用小柴胡汤加味，和解治之。    次方：柴胡二钱黄芩三钱西党参二钱炙甘草一钱生牡蛎四钱天花粉三钱葛根三钱制半夏三钱生姜一钱红枣四个炒白术三钱焦查肉三钱    三诊：三月一日。脉缓，舌淡红苔化，热退便溏，胃气略展，口气秽臭，虚中夹实之证。用东垣补中益气汤加减。    三方：生黄芪四钱西党参三钱白术四钱炙甘草一钱升麻一钱柴胡一钱陈皮一钱葛根三钱焦查肉三钱桂枝一钱炒白芍二钱    四诊：三月三日，脉缓，舌红苔化，便实胃醒，微有头眩，中气稍健，用脾肾两补之法。    四方：生黄芪四钱西党参三钱炒白术三钱炙甘草一钱益智仁三钱木瓜一钱炒白芍二钱吴茱萸一钱泽泻二钱杞子三钱淡附子一钱升麻一钱柴胡一钱效果：服后诸恙皆愈，拟调补脾肾方善后。    炳按：因肺脾气虚，上咳上泻，先以暖脾益肺，继以调补脾肾为归纳，学有本源也。|