0304
管文奎妻，年廿余岁，住城内横街。壬戌八月诊：素性沉郁，与姑勃溪，伏暑外且多气郁，适值经来如无，寒热旬余，热甚气闷。名医严君投白虎加减，转热势不扬，昏沉，脉沉细不起，苔白微黄。某医投开展气湿及玉枢丹，未应。此伏暑兼气郁，热入血室，故脘腹窒闷也。宜清伏邪，泄肝郁，行气滞，通血瘀。青蒿三钱黑山栀二钱丹皮二钱金铃子三钱玄胡三钱郁金三钱射干八分香附二钱苏梗二钱丹参三钱五灵脂三钱益元散三钱荷叶包。另血珀五分伽楠香一分藏红花二分龙涎香五厘鸡内金一具炙，研末冲服。复诊：服二剂，转为疟疾，是厥阴之症由少阳外达也。前方去蒿、栀、苏、射，加软柴胡六分黄芩钱半旋复花三钱蓬莪术三钱。并嘱觅善针者刺期门穴。服二剂，疟止，诸恙若失。/|