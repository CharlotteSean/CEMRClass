某小儿。滞下红积，欲便先痛，便后痛减，积滞太重，非温下不为功。恐缠绵久，幼孩力不能胜，滞下为脏病也。|生大黄一钱五分黄芩一钱五分真山连一钱安边桂一钱红曲一钱五分槟榔煎一钱焦白芍一钱五分归尾一钱广木香八分煮两杯，先服一杯，再便不痛即止，否则再服一杯。|壬辰九月十一日，长，四岁。肠澼身热，古所大忌。兹幼孩滞下红白，而身又热，症非浅鲜。|炒白芍二钱桃仁一钱广木香八分炒黄芩一钱归须一钱炒山连一钱降香末一钱五分红曲一钱五分炒神曲二钱南查炭一钱五分煮三杯，分三次服。|十三日：又加斑疹。|炒白芍二钱连翘二钱真山连炒，一钱银花二钱广木香八分槟榔煎二钱僵蚕二钱炒神曲二钱桃仁泥一钱蝉退一钱乌梅肉二钱归横须一钱红曲二钱煮三杯，分三次服。|十五日：肠澼身热，本所大忌，又加温疹，难就一边，现在斑疹已过四日，业有渐化之机，但身壮热如火，谵语烦躁，起卧不安，滞下红积，后重太甚，欲便先痛，便后痛减，责之积重，不得不借手于一下，所以网开一面也。|黄芩一钱五分生大黄酒炒半黑，二钱五分红曲一钱白芍一钱五分安边桂一钱归须一钱槟榔一钱五分广木香一钱五分广皮一钱五分川连八分乌梅肉一钱五分煮三小茶杯，分三次服。外紫雪丹一钱五分，每服五分，温开水调。|十七日：滞下血积，狂热谵语，后重，欲便先痛，前日与温下法，兹大热与谵语均退，惟后重未除，滞下未清，腰痠特甚，虽仍腹痛，且暂停下药，俟二日后细察病情再商。|炒黄芩二钱桂枝一钱五分广木香一钱炒白芍二钱神曲炒，二钱广皮炭一钱槟榔煎二钱川连炒，一钱乌梅肉三钱川椒炭一钱红曲二钱煮三杯，分三次服。|十九日：热虽退而未尽，舌色尚绛，口干，滞下白积，腰痠甚。|炒黄芩二钱槟榔一钱五分小茴香炒，三钱炒白芍二钱厚朴一钱焦神曲三钱茯苓块三钱银花二钱炒川连一钱广木香一钱煮三杯，分三次服。|廿一日：诸症皆减，滞下未清，舌绛甚，口渴，仍后重，脉仍数。|云苓三钱银花三钱细生地三钱炒黄芩二钱归须二钱槟榔二钱丹皮炭二钱炒白芍二钱川连炒，七分乌梅肉三钱煮三杯，分三次服。|廿三日：滞下白积未清，便前仍痛，微有身热，再少与温下法。|大黄酒炒半黑，三钱熟附子一钱神曲二钱黄芩二钱云苓块三钱川连一钱白芍二钱乌梅肉三钱广皮二钱煮三杯，先服一、二杯，痛除则止。|廿五日：去附子、大黄，又服一帖。|廿六日：腹痛，于原方内仍加附子、大黄，又加南查炭一钱小枳实一钱川椒炭一钱五分再服二帖。|廿八日：照原方再服二帖。|三十日：滞下虽已大减，仍有潮热，腹痛，积滞仍未清也。|炒白芍三钱南查炭二钱炒神曲三钱黄芩炭二钱广木香一钱橘皮炭一钱五分云苓皮三钱川椒炭一钱乌梅肉三钱生苡仁三钱煮三杯，分三次服。|