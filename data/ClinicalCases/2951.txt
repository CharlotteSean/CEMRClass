魏纪生，年三十六岁。四月十四日诊。|病名：三阴疟夹便血。|原因：上年八月，患三阴疟，至十月，潮热日增，复加便血。已历半载。|证候：左脉弦急，右脉虚软，舌苔白如积粉。湿热久伏，化疟便血，虚中夹实证也。|疗法：扶元逐邪。|处方：生黄芪六钱西党参四个生白术四钱带皮苓四钱炙甘草三钱当归尾三钱升麻三钱柴胡三钱羌活三钱穿山甲三钱陈皮一钱全瓜蒌五钱桂枝一钱炒白芍三钱|次诊：四月二十四日。服十四日方后，遍身疼痛者二日，至十七日疟止，便血亦减，咳愈，惟右足肿痛，此乃风湿外达，故脉象弦数。舌苔白腻。邪从外解，佳兆也，仍踵前法加减，不宜妄投凉剂，恐致湿邪遏伏也。|次方：生黄芪六钱西党参三钱桂枝二钱柴胡二钱黄芩二钱制半夏三钱陈皮二钱羌活二钱川芎一钱防风钱半米仁四钱枳壳一钱半炙甘草二钱穿山甲三钱炒白术四钱|三诊：五月十日，脉数，舌淡红苔微白。三阴疟止，微发寒热，齿痛，用知柏地黄汤加味，育阴化湿治之。|三方：丹皮三钱茯苓五钱泽泻四钱大生地八钱萸肉四钱淮山四钱川柏三钱知母二钱米仁四钱绵茵陈四钱|效果：服药后寒热退，齿痛止，另服金匮鳖甲煎丸四两，归芍六君丸四两，以竟全功，强健如常。|炳按：三阴疟便血，太阴少阴，二经致虚损，血下溢便血，故主健脾肾而获效。|