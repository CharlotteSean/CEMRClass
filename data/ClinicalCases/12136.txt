0502
张荣水君，年五十七岁。民国二十年一月十二日诊。|病名：抑郁咯血失音。|原因：上海自创商店，经营洋货，被日军闸北战争，将所有店货，尽付一炬，受此损失，抑郁不乐，感受伤风，咯血失音。|证候：形寒内热、咳嗽痰多、咯血音嘶。|诊断：脉滑舌红。病因抑郁生热，外感伤风犯肺，咯血失音，虚中夹实之证也。|疗法：不宜从虚劳治法，当开郁润肺，化痰通络，宗缪氏法，先治其血。|处方：苏子三钱旋复花三钱包煎降香一钱生白芍三钱茜草炭三钱丹皮炭三钱叭杏仁三钱十灰丸二钱吞苦桔梗一钱玄参三钱|次诊：一月十四日。血止咳差，音嘶未扬，形寒，脉迟舌白。客寒袭肺，痰阻窍窒，此非金破不鸣，勿宜进补，再当透达。|次方：炙麻黄五分苦杏仁三钱苦桔梗一钱前胡一钱冬瓜子三钱桑叶三钱炙甘草一钱炮姜一钱浙贝母三钱款冬花三钱|三诊：一月十六日。咳差，语音稍扬，脉软舌红。风寒未清，仿千金麦门冬汤法治之。|三方：炙麻黄八分冬瓜子三钱生米仁八钱生甘草一钱射干一钱马兜铃二钱苦桔梗一钱北细辛三分原麦冬三钱制半夏三钱|四诊：一月十八日。咳差音开，脉缓，舌红苔薄黄。畏寒，用千金麦门冬汤合玉屏风散加减。|四方：炙麻黄一钱冬瓜子三钱桑白皮三钱生甘草一钱生米仁八钱生黄芪四钱防风一钱冬术三钱苦杏仁三钱北细辛三分原麦冬三钱|效果：服后畏寒解，声音响，病愈。|炳按：抑郁生火咯血失音，先止其血，继以开肺清音，循序立法，有条不紊，自然而愈。若非胸有成竹，何能有此效果。|