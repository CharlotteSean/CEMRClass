冯张氏，年约三十余岁。民国十二年五月十六日诊。|病名：伤风误补失音。|原因：正月由慈赴沪，舶中感风，鼻塞身倦，自以为虚，欲思进补。适有友人，馈以关东参汁糖，据称其性大补，投其所好，每日食之，不知甜粘滋补，恋邪壅肺，遂成失音。|证候：咽嚥哽塞，呼吸不爽，语声不扬，微咳有痰，目睛微黄。|诊断：脉软舌红，苔薄白。肺痹气塞，金实不鸣证也。|疗法：治宜轻清开上。若再进滋补，有造成虚劳之虞。|处方：冬瓜仁四钱生米仁四钱桃仁三钱淡竹茹三钱蝉衣钱半薄荷一钱瓜蒌皮三钱海石四钱马兜铃一钱胖大海三钱川贝钱半枇杷叶三片去毛|次诊：五月十九日。肺痹气塞，音嘶不断，胸闷，乍寒乍热。脉软。舌淡红，苔薄白。拟清轻开闭。|次方：水芦根八钱冬瓜仁四钱生米仁四钱桃仁三钱全瓜蒌五钱桑叶三钱苦桔梗一钱生甘草一钱|三诊：五月廿五日。音斯稍扬，肺燥气逆，清肃之令不行。拟甘寒生液，润燥开音法。|三方：生蛤壳四钱生玉竹三钱原麦冬三钱大生地四钱天冬三钱生甘草一钱地骨皮三钱牛蒡子三钱粉沙参三钱知母二钱天花粉三钱紫苑三钱|四诊：六月二日。咳止音扬，咽嚥如常，胃纳甚强，脉滑舌红。拟清补肺胃阴液，轻宣气机。|四方：北沙参三钱生甘草一钱冬瓜仁三钱川贝二钱桑叶二钱紫苑三钱玉蝴蝶七对挂金灯七只|效果：服药二剂，语声响亮，病愈。|炳按：甜腻补塞肺气管，音哑，前法开音，宣肺通窍之法甚妙。/|