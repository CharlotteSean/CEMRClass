徐，二八，自述患疟两发，入河洗澡，下日疟愈，即患小溲不通，腹坚如石，隆起如阜，两腿光肿，气短神呆，已经七日，危急难挨，莫过乎此。前医投承气更衣汤丸，大便微通，小便涓滴而已。诊脉弦而有力，明系疟邪结，膀胱之气亦为不化。盖足少阳病及足太阳，治宜泄少阳开太阳。|柴胡一钱黄芩一钱五分青皮一钱橘皮一钱茯苓一钱五分猪苓一钱泽泻一钱五分荷梗七寸|傍晚服下，至更余腹中有声，预教以灯心搐鼻，连喷数嚏，小水如注，到天明连更五回，约有斗许，秽浊难闻，其病如失。此方妙在重用柴胡。|