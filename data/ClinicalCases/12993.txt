0601
己丑十月十一日：舒，六岁，喜痘三天，形小密碎，此毒火过甚，以归宗法主之。然余素不谙此科，仍须高明。|大黄一钱五分生栀子二钱厚朴一钱生地三钱小枳实一钱知母一钱五分麦冬三钱炙甘草一钱芦根三把元参二钱煮一杯，分两次服。此方文先生所定。|十二日：四天，蟢窠游蚕，是毒重也；足冷顶平，扁阔无轮，腹痛，是气虚也。既毒重而又气虚，两难兼顾，勉与败毒松肌活血。|连翘三钱紫花地丁三钱南查炒炭，三钱银花三钱苦桔梗三钱全归三钱白芷二钱大力子二钱广皮三钱红花三钱人中黄一钱五分芦根三钱皂针一钱五分猪尾膏一酒杯，加入麝香五厘，研细。|十三日：五天，气虚毒重之痘，昨与活血败毒松肌，今日大有起色，两足已温，血色已活，梦语似谵语，包络中之热也。以紫雪丹清之。|苦桔梗三钱紫花地丁三钱白芷二钱银花五钱大力子三钱南查二钱连翘三钱人中黄三钱芦根五钱防风二钱外紫雪丹一钱分二次，温开水送。|十四日：六天，毒已渐化，梦语已除。大凉大热之品皆在所忌，于和中安表之中，稍加托浆。|银花三钱生绵蓍三钱广皮三钱防风三钱姜半夏二钱甘草一钱白芷二钱苦桔梗二钱芦根二钱煮两杯，分三次服。|十五日：七天，痘已放肥，浆清色淡。须与渐次补托，必得浆浓满足方妙。|半夏三钱生绵蓍四钱白芷三钱全归三钱益智仁一钱五分红花一钱防风三钱炙甘草二钱广皮三钱煮三杯，分三、四次服。|十六日：八天，业已行浆，但空壳居多，根犹有不红者。稍用温托。|防风二钱生绵蓍五钱神曲炒，三钱白芷二钱姜半夏三钱广皮三钱青皮二钱炙甘草三钱芦根三钱|十七日：九天，浆有渐足之势，仍宜助浆，盖未足九天，犹有空处也。|生绵蓍五钱姜半夏三钱白芷二钱防风二钱焦神曲三钱广皮二钱青皮二钱炙甘草三钱糯米二钱|十八日：十天，此方缺。|十九日：十一天，业已收痂。与辛凉化毒，兼清湿热。|银花三钱生薏仁四钱甘草一钱连翘二钱谷精草三钱芦根三钱麦冬不去心，三钱五|