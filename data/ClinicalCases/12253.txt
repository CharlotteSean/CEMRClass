0502
陈汉仙，忘其年。|病名：风毒白喉。|原因：患烂白喉痛数日，医用清润解毒诸剂而病愈剧，已二日余矣。其家视变症蜂起，仓皇惧甚，延余往治。|症候：发热恶寒，痰涎上涌，声如■锯，汤水不能下咽，视喉内淡红微肿，内关白点已陷，小便不通。|诊断：两手脉弦而紧，舌苔白滑，此误以清凉凝闭风寒，阻滞经络，使病毒不得外泄，遂化生痰涎，上涌咽喉，恐骤变喉闭急症。|疗法：即用坎宫回生丹合开关立效散，连吹二三次，立刻上下交通，饮食即进，随以柴胡饮提已陷之邪，二剂诸症悉除。后以加减六君子汤调理。|处方：坎宫回生丹已载周案。|开关立效散治一切白喉牙关紧闭，汤水难入等症。|真雄精一钱北细辛一分真牛黄一钱生牙皂二分真麝香四分苏薄荷六分，去梗大梅片五分除片麝、牛黄外，共研极细末，过绢筛，合片麝、牛黄再研极细，磁瓶收贮，蜡封固瓶口，勿使泄气。临时以三四厘吹两腮内，或以少许吹鼻孔，立刻开窍。|柴胡饮|川柴胡二钱羌活二钱法半夏二钱制僵蚕二钱桔梗钱半济银花钱半净蝉衣七只川厚朴五分陈皮一钱粉甘草一钱鲜生姜三片水煎服。|加减六君子汤|西潞党五钱生白术三钱东白芍三钱云茯神三钱法半夏二钱白归身钱半制僵蚕钱半陈皮一钱济银花一钱清炙草一钱煨姜三片水煎服。|效果：连服十剂而痊。|廉按：风毒白喉，有挟寒挟热之分。挟寒者，初起头痛恶寒，身疼发热，满喉淡红，微肿略痛，白腐多见于关外，或见于关内，形色多明润而平，尚能饮食，二便通利，脉多浮细而紧，舌苔多白滑，此风邪尚在表之候也。治宜荆防败毒散加减，驱风解毒，开痰发表，使疫毒从汗排泄，则喉痛自愈。喉如腐烂，轻则用玉钥匙品白金丸频吹，重则用坎宫回生丹。即使汗已出透，但有一毫恶寒胸闷，或身尚作热，苦寒药仍不得夹杂，惟有轻清泄热，以尽余邪而已；必俟皮脱肤凉，胸闷全消，鼻见清涕，而或有里热未清，及阴虚津亏者，方可酌进甘寒之品，庶几无害。此案为风毒挟寒之白喉救误而设，尚非初起之正治法。若挟热者更非其治，惟用坎宫回生丹合开关立效散连吹喉间，此属外治急救之要法。然就余民所见白喉险症坏症，牙关紧闭，痰涎上涌，有不能服药亦无可吹药者，法宜先开关以扫其痰涎，甚则针刺各穴以出恶血，通经活络，使立时清醒，再行吹药服药，庶有挽回之希望。虽然，白喉无论寒热症，如汗出似油者不治。失音动痰气喘者不治，目光直视者不治，用针无血者不治，吹药无涎者不治，吹药即刻痛止白落、过日复患者不治，满喉皆白、刮之紫肿带黑者不治。医者如遇此等症候，切勿轻与用药，纵人尽天回，其能侥幸于万一者，亦未可知，但总不如先事告明之为愈也。/|