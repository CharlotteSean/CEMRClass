本邑陶一公涯玉之子，麻疹发热方两日，医人误为除热，麻伏不出，形状似惊，差役请予治。面以花杂，喘急不嗽，必有内毒。于太阳穴以口涎擦之，皮内隐有红点，知是麻毒内攻，无烧不出。用天保采薇汤，倍加升麻，干葛。一服额上见点，色不红起，面色唇口，惨淡无泽，知为内虚。即用固真汤，一服通身发热。陶公惊怖。予曰：麻非带热不出。仍服天保采薇汤，一剂通体透发愈。此见面色花杂，便知内毒之|