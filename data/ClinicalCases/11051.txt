0302
吴永源之妻李氏，年二十岁。九月八日诊。|病名：妊娠肿。|原因：所适远在蟹浦，地处海滨，住居不洁。怀孕八月，感受湿邪，气机不畅，湿化为肿。|证候：遍体浮肿，脐突阴肿，带下如注。|诊断：脉迟，舌淡不荣。湿邪内伏，病名子肿。|疗法：五皮饮，宣肌肤伏湿为先。|处方：大腹皮三钱茯苓皮三钱五加皮三钱桑白皮三钱橘皮一钱|次诊：九月九日。左脉沉伏，右脉滑。遍体浮肿，气促渴饮，小溲略长，大便已解，舌尖糙，根苔腻。用和中化湿利水法。|次方：绵茵陈四钱泽泻三钱猪苓三钱带皮苓四钱桑白皮三钱大腹皮三钱|三诊：九月十日。小溲略长，口气秽臭，渴饮，脉滑，舌苔腻，肿势未退。用清化湿邪，安胎消肿。|三方：桑白皮三钱地骨皮三钱大腹皮三钱黄芩三钱竹茹三钱银花三钱连翘三钱带皮苓四钱|四诊：九月十一日。便解溲长，胃苏，胸脘满痛。舌转红色，苔化，脉滑。带下如注，湿邪稍化，宜安胎和营。|四方：西归身二钱生白芍三钱川芎八分茯苓三钱竹茹三钱黄芩二钱大腹皮三钱天花粉三钱炙甘草一钱苦杏仁三钱|五诊：肿消热清，胃思纳，腹痛差，脉滑舌淡，头眩，白带未除，病差，可用清补方。|五方：西归身三钱生白芍二钱阳春砂五分，冲木瓜一钱大腹皮三钱制首乌三钱黄芩二钱泽泻二钱天仙藤二钱|效果：病痊。足月安产一女。|炳按：妊娠肿病甚多，有子肿、子气，名有现证，各立治法，尤宜参考专书。|