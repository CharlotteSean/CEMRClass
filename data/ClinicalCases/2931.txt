王柏南，年二十岁，小学教员，住苏城狮林寺巷。|病名：暑疟。|原因：夏日受暑，伏于足太阴脾经，至秋深疟作，缠绵数月。|症候：寒起四末，冷轻热重，渴饮有汗，食则腹胀，三日一发，神倦肢怠。|诊断：脉弦，舌苔淡黄，断为暑湿脾疟，俗称三阴疟。初起邪尚不甚，而缠绵不愈者，皆数月来所服之方，无一中肯也。今以症因合参，既知病属伏暑，经属太阴，然后有正的，始能望其入彀，否则恐成疟臌矣。|疗法：病属伏暑，故君以玉泉、蒿、知、扁豆、竹等直清其暑，但邪伏足太阴脾经，参以术、苓、草果、腹绒等为臣，佐以谷芽、秫米者，和胃气以快脾也。|处方：漂淡白术皮二钱草果仁五分肥知母三钱大腹绒二钱玉泉散五钱，夏布包煎茵陈蒿三钱青蒿子三钱炒谷芽三钱扁豆衣三钱大竹叶三钱白茯苓三钱北秫米三钱|效果：连服三剂，疟虽减而不止，再服三剂，送下半贝丸截法而痊。|廉按：此案消暑为君，祛湿为佐，妙在知母清阳明独胜之暑热，草果化太阴潜伏之湿滞，故能中病而奏功。|