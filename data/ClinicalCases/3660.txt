0001
李，六五，脉来大旺，冬令非宜，且老人脉宜缓弱，亦忌燥亢，惟喜尚有根，不同阳脱之候。外症喘促头晕，小便频多，虽老年人常态，而总宜温理下焦，以固真阳。|附子焦术盔沉白蔻胡巴固脂益智小茴|晚进黑锡丸三钱|又，前剂有效，足微温，理下焦不谬，盖下焦乃阴阳之道路，元气之所藏。一病虚冷，则肾气不能归元，必泛逆而见诸症。兹则脉象渐平，然总近亢燥，须得温以培固，重以敛镇，使肾气有归，而真阳不越，乃为正治。|附子白术吴萸川椒胡巴固脂上桂少许益智黑锡一大块，煎牡蛎|