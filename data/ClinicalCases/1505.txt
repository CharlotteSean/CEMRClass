方安止郡丞，素虚寒，脉本细小，丙子年初冬，因酒后盖复不周，感寒呕吐，次日即发热恶寒，身痛脉浮，犹有表证。作太阴病治法，用桂枝、苍术、炮姜、二陈等药，温里解肌，旋入少阴，脉细如丝，舌黑下利，尿如煤水。因病重，又请一医参治，见舌黑而滑，作肾虚，用八味地黄汤加人参，甫一剂，即呕吐，半夜而增呃逆，因吐汗多，遂致亡阳，筋惕肉■，大便频下，神昏踡卧。急以真武汤换干姜，每剂人参五钱，附子三钱，日服三剂，如此十日，未少间断，方得神清利止。幸天生胃气，能进粥食，计用人参三斤，姜、附二斤，医治两月，方获痊可。|