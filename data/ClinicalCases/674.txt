胡孟绅乃弟季权，患黑癍。苔秽，脉浑，气粗，面垢。孟英即以凉膈散投之，大解得行，脘亦不闷，癍皆透绽，脉显滑数而洪，遂与大剂凉润清肃之药，直俟其旬日外，大解不泻，药始缓授。复又沉卧不醒，人皆疑之。孟英曰：痰热尚炽也，仍授大剂数帖，果频吐胶痰累日，而眠食渐安。|是役也，当两病披猖之际，举家皇皇，他医或以前证为神不守舍，议投温补。后证则以为必败。闻者无不危之。赖季权之夫人，独具卓识，任贤不二，孟英始无掣肘之虑，而咸得收功也。|