0300
里中钮某之妻，体素壮，忽患月事不至。始以为胎。久而腹痛，又以为虚，补之益甚。留连数月，腹大如鼓，饮食不思。迎余治之。诊其脉，两关坚劲。问发渴乎？曰，前半日多渴，后半日方可。余曰，此胃热血结也。寻常必患胃热，发则胸膈如烧，甚则发咳，痰必稠。病者曰，良是。先以三黄四物汤破之，二服后下紫块十余，腹少减。又以两地地黄汤加山栀、连翘、通草，叠进之。逾月而潮至，然前后尚不齐也。命常服归芍地黄汤，数月后，如期血至，久而受孕矣。|妇人经闭一症，其因多端。而各有虚实之分。审其实而攻之，察其虚而补之。偶一不慎，致祸尤速。/|