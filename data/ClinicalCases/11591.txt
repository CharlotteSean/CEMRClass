0304
一妇人阴寒凝结，腹大如箕，饮食动静悉如平素，举家以为有孕。余以验胎散服之，寂然不动。六脉沉迟，知为寒入血室之证，初用附片一两炮姜五钱吴茱萸三钱白蔻一钱砂仁二钱半夏一钱枳实四钱厚朴二钱肉桂一钱，二剂而腹减半。次用附片一两干姜三钱胡巴四钱白蔻一钱砂仁二钱半夏二钱川椒二钱小茴五钱，又二剂而腹全消。此方治膀胱气痛，肾子肿大，加吴茱萸、川楝肉、桔核仁、荔枝核烧，存性，捣碎，亦效。|