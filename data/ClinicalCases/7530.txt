0006
一宦向来中气不足，常得力于参芪。一日，饭未几啖杨梅一大瓯，胸中就觉不爽，至午后身热头晕，吐痰口渴，不思饮食者三日矣。一友用枳实理中汤、山楂、黄芩、黄连、厚朴、二陈之类服三、四剂，大便一次，去燥屎数块而前症如旧。又用当归、白芍、知母、麦冬、山楂、苓等味反腹满作呕。邀予诊之，左三部浮大虚数，此脾胃虚弱，气不能运。故胸膈不舒，非关前日之杨梅为崇也，苦寒岂可轻用？经曰：但治其虚，安问其余。先用六君子汤加白豆蔻、煨姜、大枣。二剂，前症顿减。又服补中益气汤数剂，诸症霍然。|