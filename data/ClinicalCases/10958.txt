0302
徐炳昌君，夫人冯氏，年二十七岁。民国二十三年六月二十一日诊。|病名：妊娠虚热。|原因：怀孕三月，阴虚发热，西医误诊为劳，迭治无效。|证候：妊娠胎漏，养胎之血下泄，潮热眩晕，形瘦肢酸，便闭。|诊断：脉象滑疾，舌红。妊娠阴虚发热，经来乃是漏胎，勿疑损证，而致误治。|疗法：育阴清热安胎，仿罗谦甫法。|处方：西归身二钱生白芍三钱大生地四钱秦艽三钱青蒿二钱银柴胡二钱地骨皮三钱知母三钱黄芩三钱瓜蒌皮三钱天花粉三钱炙甘草一钱|次诊：六月廿三日。潮热较清，漏血已止，头眩肢倦，腰背酸楚。脉滑，舌红润。宗朱丹溪法，育阴凉血。|次方：知母三钱川柏三钱生龟板五钱大生地五钱黄芩一钱西归身二钱白芍三钱青蒿梗三钱|三诊：六月廿五日。烦热尚未退尽，腰酸已愈，背脊拘挛。左脉弦滑，右脉缓和，口润。宗叶天士调和肝胃法。|三方：桑叶三钱苦丁茶三钱真滁菊三钱西秦艽三钱玄参五钱银柴胡一钱地骨皮三钱生白芍三钱黄芩三钱生龟板四钱石决明四钱左金丸五分吞|四诊：六月廿七日。脉缓，舌红，热退，背似拘挛，头痛，孕妇阴虚血热。再仿罗谦甫法。|四方：玄参五钱黄芩三钱炙鳖甲五钱青蒿三钱知母三钱鲜首乌四钱炙甘草一钱天花粉四钱银柴胡二钱秦艽三钱地骨皮三钱瓜蒌皮三钱|效果：病愈，足月分娩。|炳按：妊娠阴虚血热，胎漏，养胎之血下泄，胎失所养，则扰动不安，退热止漏，以固下泄，热退胎安，自无半产之患。|