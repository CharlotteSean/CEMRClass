任右，小渲。丙辰菊秋，怀妊已七月，大便旬日不行，伏热内蕴而为红痢兼白，肤热溲红。脉细濡，舌红。此妊体液亏热灼，积已熏干，非清润不行。疏火麻仁、干苁蓉、归身、白头翁、黄柏炭、白芍、乌药、莱菔子、楂炭、北沙参、金铃子、山栀仁、玄明粉、香连丸。再剂，积矢渐解，痢由数十次减至六次，原方出入而痊。迨足月，生一男。/|