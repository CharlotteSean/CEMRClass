0002
庄芝阶舍人令嫒，孀居在室，陡患气冲欲厥，脘痛莫当。自服沉香、吴萸等药，病益剧，而呕吐发热，略有微寒。孟英按脉，弦滑且数，苔色滑腻微黄，而渴喜冷饮，便秘溲热，眠食皆废。是伏痰内盛，肝逆上升，而兼吸受暑热也。予吴萸水炒黄连、枳实、竹茹、栝蒌、石膏、旋覆、赭石、知母、半夏、雪羹，服二剂，吐止痛减，五剂热退而解犹不畅，旬日始得豁然，乃去石膏、知母、旋（覆）、赭（石）调之而愈。|