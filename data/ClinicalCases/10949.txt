0302
壬戌治一妇，年三十八岁，临月骤然血下不止，其老姑以为下胎浆，当临盆也。因其血下过多，胎仍未动，而人事沉困，神气顿夺。召余诊视，脉沉微无力，又捏其手中指节，亦未见跳动，又腰腹并无痛苦，及询其又未伤动，此非果产也，实名海底漏。此由元气大虚，冲脉不摄而营脱于下，急煎大剂参芪鹿茸与服，血遂止，人亦渐安，逾月产一女，母女皆无恙。此证若误用催生下胎药，胎孕一下，产母必倾刻告殒矣。|此证若非吾兄识见超卓，亟投大补元气，十不救一矣。寿山/|