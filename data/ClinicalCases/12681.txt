0601
陈务斋|陈伟明女士，年十二岁，广西容县，住乡，学生，体壮。|病名：急性疫痢。|原因：素因饮食不节，腻滞太过，消化不良，蓄积肠胃。诱因往探姻戚，适痢疾流行，微菌飞扬，空气不洁，防卫不慎，传染而来。|症候：骤然腹中绞痛大作，大便屡次下痢，前急后重，日夜达百余次，排便之后，生剧烈之疼痛，肛门灼热，口渴连连饮水不能制止，食物不能下咽，排泄之便，绝无粪色，俱是赤多白少，赤者稀量之血水，白者乃脂肪膏油之类，面色黑紧，唇焦齿枯，舌苔黄厚，边尖赤起刺，昼夜不能安眠，全体大热不休，瞬息不绝，势甚急逼，危在旦夕。|诊断：左右六脉浮弦数极，一吸已动七星（见真人脉法）。脉症合参，传染病中之赤痢症也。查阅前医之方，多用耗散之药，耗其津，劫其血，损其气，则焦躁异常，肺胃气逆，津液枯竭，渴饮不止，肠胃炎热已极，则噤口不能食，至成危急不治之症。余于此症，略有经验，不得不力图救济。|疗法：速用大承气汤，加桃仁、黄柏、银花、粉葛、石膏、生地，取推荡大肠，急下存津，凉血败毒，平胃清热。连服三剂后，急重已除，赤痢略减，燥渴略平，食量略进。诊脉浮数退去，转为滑弱，又用参归莲子汤，取其补气生津，活血润燥，运脾健胃，厚肠去湿。连服五剂后，食量更进，下痢更减，精神略好，元气稍复。诊脉微滑，又用急止痛泻丸，取其运脾理气，平肝厚肠，降逆去湿，利水导滞。|处方：大承气汤加减|生大黄六钱川厚朴三钱金银花三钱芒硝四钱粉葛四钱光杏仁三钱川枳实四钱鲜生地八钱生石膏八钱，研细川黄柏三钱|次方：参归莲子汤|高丽参钱半当归身二钱生白芍三钱开莲子四钱淮山药五钱云茯苓四钱阿胶珠二钱炒薏苡六钱云查肉三钱南芡实五钱闽泽泻二钱粉甘草一钱煎服。|三方：急止痛泻丸|川黄连五钱广木香三钱延胡索三钱生白芍四钱茅苍术四钱云茯苓六钱川郁金三钱藿香梗二钱制香附五钱良姜片二钱川厚朴三钱罂粟壳四钱闽泽泻四钱粉甘草二钱十四味，共为细末，炼蜜为丸，每重一钱，辰砂为衣，每服一丸至二丸，用好浓热茶送下。|效果：五日痢减，急重除，米量略进。十五日食量更进，燥渴已除。二十日痢止痛除，食量大进，元气已复。后其家人老少患此症者，十之八九，余俱用此方法，十愈八九。|廉按：疫痢，内经谓之奇恒痢，即德日医所谓赤痢也，为八大传染病之一。据西医实地经验，研究所得，谓其病毒非菌则虫，约有二种：一为菌毒赤痢，一为变虫形赤痢。大旨以清热解毒，防腐生肌等法为主治，兼用血清注射，及灌肠法以佐之。此案遵《内经》通因通用之法，即日本医衍德医之法，谓赤痢初期，肠中毒热肿疼，当务去肠内之刺激，流通粪便，以防病势上进，为治赤痢疗法第一义。故病有上进之象，当相机而投以下剂，但下剂易增进患者之衰弱，不可不谨慎用之。至滋肠及注肠，不但足以疏通其积滞，且有缓解里急后重之效，是以用之最宜。与陈案疗法，大致相同。然就余所经验，传染性赤痢，亦有不宜用硝、黄荡涤者，只可清血解毒，滑以去着，如犀角地黄汤，合五仁汤，加醋炒芫花，香用贯仲二两，地浆水煎药，亦多奏效。医不执药，随宜而施，神而明之，存乎其人耳。|